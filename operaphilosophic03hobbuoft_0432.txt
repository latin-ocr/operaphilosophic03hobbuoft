cAP. XLII.
»Ὓ--α

De potestate
ecclesiasti ca.

432 DE οῐνιτΑΤΕ CHRISTIANA.

coram judicibus ethnicis litigare, id quod sanum
et charitatis plenum est praeceptum, et in optimis
civitatibus Christianis imitatione dignum. De pe-
riculo autem ne religio inde corrumperetur, non
erat subditi judicare ; vel si judicare illius sit, etiam
in dominio Papae ipsius temporali, de doctrina
Papae jure judicabunt illius subditi.

Argumentum quartum a regum sumitur baptiza-
tione, in qua sceptra sua, ut dicit Bellarminus, sub-
mittunt Christo ; promittuntque custodire et tueri
fidem Christianam. Et reete quidem hoc. Reges
enim Christiani ipsi, Christi sunt subditi. Quod
tamen non impedit, quin pontificibus Romanis sint
aequales.

Argumentum quintum sumitur ab eo quod dixit
Christus, pasce oves meas ,· quibus verbis pontifici
Romano potestatem omnem datam esse dicit, pas-
tori neeessariam3 qualis est potestas abigendi lupos,
id est, haereticos ; et potestas clausos tenendi arie-
tes furentes, qui gregem cornibus petere consueve-
runt, id est malos, licet Christianos, reges; et po-
testas praebendi gregi alimentum suum debitum.
Atque has potestates S. Petro a Christo datas esse
dicit. Respondeo potestatem hane de alimentis,
nihil aliud esse praeter potestatem praedicandi.
Pro prima, de abigendis haereticis, citat Matt. vii.
15: Cavete vobis a pseudoprophetis, qui veniant
ad vos cum vestimenti-s· ovium, sed intrinsecus sunt
lupi rapaces. Sed haeretici pseudoprophetae non
sunt; neque apostoli haereticos, quanquam lupi es-
sent, jubentur interficere, vel si iidem reges fuerint,
deponere; sed cavere, fugere, et evitare. Neque
S. Petro neque apostolis a Christo haec dicta sunt,
sed multitudini Judaeorum, qui eum sequuti sunt

