CAl’. 11.

De hoeresi.

556 APPENDIX AD LEVIATHAN.

ras illas regias non citius publicaverint, reprehendit
clarissimus ille jurisconsultus Eduardus Cocus in
tertio libro Institutorum.

A. Nonne ipsum symbolum in liturgia Angli-
cana publicatum, legis de haeresi sufficiens erat pro-
mulgatio?

B. Ita, si in lege id scriptum fuisset. Sed nulla
ibi facta est mentio symboli Niceni ; neque indocti,
neque aliqui fortasse clerici, quid symbolum illud
cum Conciliis commune haberet, aut quomodo de-
cretum Constantini lex Anglicana facta esset, in-
tellexerunt.

A. Quum rectorum illorum, penes quos erat de
haeresi judicare, authoritas lege sublata erat, anno,
ut dicis, Caroli Primi decimo septimo; quomodo
fieri potuit, ut authoritas legibus de haeresi, quae
extiterunt tempore Reginae Mariae, non rediret?

B. Quia lex de omni alia potestate ecclesiastica
praeter regiam abolenda, ante lata erat, quam po-
testas illa rectorum ecclesiasticorum erigeretur3
itaque sublata illa lege, rectores illi authoritatem,
praeter ordinariam illam excommunicandi, in pu-
niendis haereticis nullum habuere, neque habent
hodie.

A. Haereticus ergo hodie alia poena praeter ex-
communicationem puniri non potest?

B. Etiam poenis iis, quae excommunicationem,
virtute legum civilium, consequuntur. Citabitur
enim ad curiam ecclesiasticam, ubi, nisi errorem
suum ipse damnet, tradetur potestati seculari i'n
carcerem conjiciendus; ibi mansurus, donec hae-
resi suae renuntiet, penitentiamque egerit legibus
constitutam.

A. Qui sciri potest an vere renuntiaverit necne ἓ

