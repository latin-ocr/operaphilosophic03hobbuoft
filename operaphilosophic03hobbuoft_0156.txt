CAP. xlx.

κ-Ὗ--α

De generibus
civitatum per
institutionem,
ct de succes-
sione ad sum—
mam potestatem.

144 DE crvlTA'rE.

ab ipso numero hominum. Nam paucis eorum,
qui decretum fecerant, absentibus, quod decretum
est hodie cras rescinditur.

Quarto, monarcha a seipso invidia aut avaritia
dissentire nequit. Coetus autem dissensionem in
seipso habere potest, eamque tantam, ut producat
bellum civile.

Quinto, in monarchia incommodum quidem est,
ut possit monarcha ad ditandum amicum aliquem
fortunis omnibus bonum civem, quod tamen nun-
quam factum legimus, spoliare. Sed idem contin-
git non raro, ubi summa potestas in coetu est.
Eadem enim est utrobique potentia, utrique errare
possunt; nec minus facile decipi potest coetus a
rhetoribus et oratoribus blandis quam monarcha a
blanditiis aulicorum, sed facilius 3 nam in coetu
alter alterius avaritiae et ambitioni vicissim inser-
vit. Sunt autem monarchae, ut unius hominis, cog-
nati et amici quos ditare velit, pauci. Qui vero gra-
tia apud coetum valent, propter necessitudinem fac-
tionis cognati et amici multi sunt. Is, cui monar-
cha favet, amicis aeque prodesse, et inimicis obesse
potest ; at oratores, id est, quibus favet coetus, po-
testatis nocendi plusquam satis, juvandi parum ha-
bent. Accusatio enim, ut est natura hominum,
minore eloquentia indiget quam defensio, majo-
remque habet cum justitia similitudinem condem-
natio quam absolutio.

In monarchia incommodum est, quod summa
potestas descendere ad infantem potest, vel ad vi-
rum qui inter bonum et malum discernere nesciat;
unde potestatis usus in alio erit, puta curatore aut
protectore. Sed incommodum in eo consistit, quod
propter tantam dignitatem et officium tam lucrosum

