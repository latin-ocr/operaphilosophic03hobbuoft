CA P . 11 Ι .

*νγ-ὀ
De consequen-
tm sive serie
inmginutionum.

16 DE HOMINE.

quodam circa bellum nostrum civile, quid imperti-
nentius videri poterat quam interrogare, ut inter-
rogatum erat, denarii Romani quantus valor esset?
Cohaesio tamen illa satis mihi manifesta videbatur.
Nam a cogitatione belli introducta est cogitatio de
rege a subditis suis tradito hostibus; cogitatio illa
cogitationem genuit de proditione J esu Christi ad
Judaeos; illa rursus peperit cogitationem de tri-
ginta denariiS, proditionis illius preti03 inde denique
facile sequuta est praedicta interrogatio. Atque
haec omnia, propter celeritatem cogitationis, in
momento fere temporis.

Secunda constantior est, ut quae ab aliquo fine
desiderato regulata est. Nam impressio facta ab·
iis rebus, quas cupimus vel metuimus, vivida est et
permanenS, vel, si paulum forte cesset, cito redit3
adeoque est aliquando fortis, ut somnum non modo
impediat, sed etiam abrumpat. A desiderio oritur
cogitatio medii ad rem desideratam obtinendam,
quale medium videramus ante similem effectum
produxisse. Eodem modo cogitatio medii ad finem
producit cogitationem medii ad illud medium, et
sic deinceps, donec veniatur ad principium aliquod
in potestate nostra. Quoniam autem finis, propter
magnitudinem impressionis, saepe et facile recurrit
animo, si caeperint forte cogitationes evagari, facile
rursus in viam reducuntur. Cujus rei observatio
fecit, ut septem sapientium celebrium unus prae-
ceptum daret, quod hodie tritum est, respice finem ;
per quod, in omnibus actionibus saepius respectan-
dum esse monet ad finem, ut ad id quod cogitationes
omnes in via ad finem obtinendum dirigit.

Series cogitationum regulata etiam duplex est.
Altera, quando alicujus effectus concepti causas et

