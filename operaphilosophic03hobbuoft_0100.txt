CAP. ΧΠ.

-v-—d

De religIone.

88 mc HOMINE.

suos produxerunt, id est, quibus causis secundis
utebantur, ii, qui quid sit causam esse nesciunt, id
est, maxima pars hominum, penitus ignorabant3
neque aliter conjicere potuerunt quam ex observa-
tione et memoria ordinis, quo tempore praeterito
una res aliam antecessit vel consequuta e‘st, quan-
quam nullam inter antecedentia et subsequentia
connectionem viderint. Itaque a similibus praete-
ritis similia expectabant futura, sperabantque bonam
aut malam fortunam ab illis rebus quae nihilomnino
speratis contribuebant. Sic Athenienses, propter
res ad Naupactum a Phormione contra Lacedae-
monios bene gestas, illo mortuo, alium elegerunt
Phormionem; item Romani, propter res in Africa
contra Annibalem feliciter gestas a Scipione, in
eadem Africa imperatorem elegerunt contra Cae-
sarem alium Scipionem : ambo infeliciter. Idem
aliis locis et temporibus factitatum est. Fortunam
suam alii, post duos vel tres casus similes, personae
alicui astanti vel fortunato infortunatove loco tri—
buerunt. Alii verbis quibusdam prolatis, quas in-
cantationes vocant, tantam virtutem ascribunt, ut
panem in hominem, quidlibet in quodlibet mutari
posse putent.

Tertio, cultus, qui potentiis invisibilibus, dictante
sola natura, exhiberi potest, alius non est quam quo
homines superiores suos colere consueverunt ;
nempe signa honoris et reverentiae, ut dona, preces,
gratiae, submissio, alloquia et gestus decori, et hu-
jusmodi alia. Nam sacrificia cruenta dictamen
naturae non sunt, ut quae ab initio ad sacrificatores
alendos a civitatibus instituta erant. Neque cultus
naturalis videtur esse jusjurandum, quia extra sta-
tum civilem juramento non est locus. Ratio natu-

