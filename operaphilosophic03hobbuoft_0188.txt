176 DE ciVl'rA'rE.

CAp. xxn, leges suas fregerint ; mulctam tamen illam exequi

κ--Ὑ--κ
De systema-

tibus civium.

extra coloniam ipsam jure non potest. Quod au-
tem hic dictum est de administratione provinciae
vel coloniae, dicendum quoque est de regimine op-
pidi, vel universitatis, vel collegii, vel ecclesiae.

In omnibus systematibus subordinatis, si quis ex
systemate causam habeat contra systema ipsum,
cognitio causae pertinet ad judicem civilem, qui a
summa potestate civitatis ordinatur, non ad ipsum
systema, quod membro suo concivis est. In coetu
summam habente potestatem civitatis, aliter res se
habet; ibi enim is, qui summam habet potestatem,
etiam in sua ipsius causa judex erit ; aut judex erit
omnino nullus.

Systematis subordinati‚ ad regulanda negotia
mercatorum constituti, persona commodissima coe-
tus est; coetus, inquam, eorum omnium quorum
negotia regulanda sunt; in quem convenire, suf-
fragia habere, unusquisque eorum, qui pecunias suas
conferunt, si velit, possit. Mercator, qui navem
emere et mercibus onerare potest, rarus est. Opus
ergo habent, ut in unum systema plures conjungan-
tur. · Finis autem systematis mercatorii is est, ut
possint et facilius et utilius negotiari, juxta regulas
a se quidem excogitatas, sed a summa potestate
literis confirmatas. Quibus literis si concessum sit,
ut possint ea, quae a dominio civitatis exportari ex-
pedit, soli emere, et quae in civitatis dominium im-
portari, soli vendere, juxta systematis sui regulas;
duplum habebunt monopolium. Quorum utrumque
ipsis mercatoribus lucrosum est, sed civibus caeteris
ex parte noxium. Quoniam enim soli bona civium
domi emunt, vilius emunt ; id quod sibimetipsis
lucre, reliquis autem civibus damno est. Similiter,

