120 DE HOMINE.

cm), xv, primogeniti sunt, vel sorte acquisita> .· quae est lex

κ-Ὗ--κ
De legibus
naturae aliis.

naturae decima quarta.

Lex naturae decima quinta est, at pacis media-
toribus ire et redire tuto liceat. Lex enim, quae
dictat pacem quaerendam esse, ut finem, dictat quo-
que mediatorum protectionem, ut viam.

Quoniam autem inter eos, qui leges naturales ob-
servant, quaestiones nasci possunt, primo, an factum
sit; secundo, si factum est, utrum jure an injuria3
quarum prima dicitur controversia facti, secunda
controversia juris ε nisi litigantes in sententia ali-
cujus tertii acquiescere mutuo paciscantur, bellum
manet. Tertius autem arbiter dicitur. Itaque lex
naturae decima sexta est in sententia arbitri acqui-
escere.

Quoniam autem unusquisque in omni actione
sua respicere solet ad bonum sibi, arbiter idoneus
in causa propria nemo est. Quae est lex naturae
decima septima.

Propter eandem causam, pro arbitro recipiendus
nemo estin controversia quacunque, cai lucrum,
dignita& vel voluptas a victoria partis alterutrius
manifeste oritura est. Corrumpitur enim talis ar-
biter a natura humana. Quae est lex naturae deci-
ma octava.

Decima nona lex naturae est, in qaoestione facti
judicandam esse secundum testes. Litigantium
enim uni credere potius quam alteri, contra aequi-
tatem est, nempe legem naturae undecimam.

Atque hae naturae leges sunt, quae conducunt
ad multitudinem hominum in pace conservandam.
Aliae autem res sunt, quae ad singulorum destruc·
tionem tendunt, ut omne genus intemperantiae. Sed
quia naturam individuam spectant, nec ad institu-
tam doctrinam pertinent, omittantur.

