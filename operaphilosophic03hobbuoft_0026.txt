14 DE HOMINE.

ρΑΡ, 111, Est autem hoc scholarum opus, quae tamen
Dfflne· hujusmodi doctrinas saepius promovent, quam con-
futant. Nescientes enim imaginationis et sensionis
naturam, docent quae didicerunt, alii imaginationes
oriri a seipsis, id est sine causa, alii oriri plerum-
que a voluntate3 cogitationesque bonas inspirari
in hominem a Deo, et malas a Diabolo; vel cogita-
tiones bonas infundi in hominem a Deo, malas a
Diabolo. Dicunt alii, sensus, cum recipiunt rerum
species, eas communi sensui tradere, communem
sensum phantasiae, phantasiam memoriae, memo-
riam judicio ; multis verbis nihil intelligi facientes.
Imaginatio, quae in homine aliove animali a ser-
mone vel aliis signis voluntariis nascitur, appellatur
intellectus ; communisque est hominibus cum
bestiis. Canis enim, consuetudine doctus, vocari
se vel abigi a domino intelliget3 quod facient
etiam alia multa animalia. Intellectus qui homini
peculiaris est, est intellectus non solum voluntatis,
sed etiam conceptuum et cogitationum aliorum
hominum, per sequelas et contextum appellationum
rerum in affirmationes, negationes, aliasque formu-
las loquendi, conceptiO. Atque de hoc genere
intellectus dicemus infra.

 

CAPUT III.

DE CONSEQUENTIA SIVE SERIE IMAGINATIONUM.

PER seriem imaginationum intelligo successionem
unius cogitationis ad aliam; quam, ut distinguatur
a discursu verborum, appello discursum mentalem.

Quando aliquis de re quacunque cogitat, proxima.

