80 DE HOMINE.

ρΑΡ, xl. endo oemulatiO, et certamen omnium utilissimum

nevmemoe et nobilissimum, cum quis alterum benefaciendo

morum superabit, ubi victori sua placet victoria, et victo
ipsum certasse ultio est.

Laesisse alium plus quam potest aut vult reparare,
disponit eum, qui laesit, ad odium laesi. Nam aut
ultionem expectat vel veniam, quarum utraque est
odiosa.

Damni ab alio metus disponit ad anticipationem
vel ad parandos socios. Nam ut quis vitae et liber-
tatis securus sit, via alia nulla est.

Qui ingeniis propriis diffidunt, melius disponun-
turin seditionibus ad victoriam, quam illi, qui se
sapientes vel astutos esse putant. Nam hi consulere,
illi, metuentes decipi, ferire priores amant. Quia
autem in seditionibus, homines quasi in procinctu
praelii semper sunt, bene inter se consentire et viri-
bus, quotiescunque possunt, uti, stratagema melius
est, quam quod facile a subtilitate ingenii nasci
potest.

Inanis gloria, quae, nullo innixa fundament0‚
virtutum alienarum quasi suarum fictio mera est,
quos possidet, ad ostentationem, non ad aggressio-
nem urget ; quia, cum ad vera pericula ventum est,
nihil expectant, praeterquam ut vanitas ipsorum
detegatur.

Inanis gloria, quae pro fundamento habet vel
adulationem aliorum, vel actionem aliquam praece-
dentem, prosperam quidem sed fortuitam, eos quos
possidet, ad inceptum quidem acuit, in mediis au-
tem periculis deserit. Itaque pallent, tremunt,
fugiuntque, vitae, quae reparari non potest, prospici-
entes potius, quam honori, quem resarciri aliquo
modo, mendacio forte, posse sperant.

