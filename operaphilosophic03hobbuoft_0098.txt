86 DE HOMINE.

CAp‚X11, est. Unusquisque ergo, maxime vero is qui in

„W futurum tempus maxime prospicit, similem Prome-
theo vitam agit. Nam ut Prometheus, id est, Pro-
videntia excellens, Monti Caucaso, unde satis longe
prospicere erat, affixus, quotidie cor devorandum
aquilae praebuit, ita ut quantum noctibus reficie-
batur, tantundem interdiu consumeretur; ita cor
hominis in longitudinem nimium prospicientis, a
metu mortis, vel egestatis, vel calamitatum, vel
curis aliis mordacibus sine intermissione, praeter-
quam in somno, roditur.

Metus hic perpetuus, qui genus humanum in
causarum ignorantia quasi in tenebris comitatur,
objectum habet necessario aliquod. Quia ergo for-
tunarum suarum causam aliam homines non vident,
nihil est quod accusare possunt praeter potentiam
aliquam et agentem invisibilem. Atque hinc for-
tasse erat, quod veterum poetarum aliquis Deos
primos α timore factos esse dixerit. Id quod de
diis, id est, de multis ethnicorum diis, verum est.
Agnitio vero unici, aeterm‘, infiniti, omnipotentia,
Dei ab investigatione causarum, virtutum, opera-
tionumque corporum naturalium, quam a cura
futuri temporis, facilius derivari potuit. Nam qui
ab effectu quocunque, quem viderit, ad causam ejus
proximam ratiocinaretur, et inde ad illius causae cau-
sam proximam procederet, et in causarum deinceps
ordinem profunde se immergeret, inveniret tandem,
cum veterum philosophorum sanioribus, unicum

esse primum motorem, id est, unicam et aetemam ·

rerum omnium causam, quam appellant omnes
Deum; atque hoc sine omni fortunarum suarum
cogitatione, quarum sollicitudo et metum gignit et
ab inquisitione causarum naturalium animum aver-

