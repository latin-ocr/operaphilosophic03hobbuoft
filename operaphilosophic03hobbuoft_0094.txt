82 DE HOMlNE.

CAp, ΧῙ, error, neque contradictio verborum sine perfecto

Dm intellectu potest detegi.

morum- Ab eadem causa proficiscitur, ut sine studio et
intellectu claro, distingui non possit inter unam
actionem multorum hominum, et plures actiones
unius multitudinis. Exempli causa, differentia
magna est inter actionem senatorum Romanorum
omnium unam, cum interficerent Catilinam, et plures
actiones senatorum illorum, qui interfecerunt Cae-
sarem. Itaque qui parum intelligunt verba, pro
actione populi saepenumero accipiunt actiones, quae
fiunt ab hominum multitudine, quanquam ab unius
forte instigatione natae.

Ignoratio causarum et constitutionis primae juris,
aequitatis, legis, et justitiae, facit ut homines pro sua-
rum actionum regula sequantur consuetudinem et
exempla temporis praeteriti, putentque injustum
nihil aliud esse, quam quod puniri consuevit, justum-
que esse quod aliquando impune fuit; quasi pueri,
qui boni et mali moris aliam regulam nullam ha—
bent, praeter parentum et magistrorum correctiones.
Pueri tamen sua regula constanter semper usi sunt;
homines autem adulti a consuetudine ad rationem,
et rursus a ratione ad consuetudinem, quoties vo-
lunt, per contumaciam provocant, rationemque op—
pugnant, quoties ipsorum commoda oppugnat ratio.
Doctrina ergo justi et injusti perpetuo disputatur
tum scriptis tum armis; doctrina autem linearum
et figurarum non disputatur. Quare ? Quia in
doctrina hac, quaenam sit veritaS‚ quia nullius am-
bitionem, lucrum, aut cupidinem impedit, pauci
curant. Nam si propositio haec Euclidis, tres an-
guli trianguli aequales sunt duobus rectis, utilitati
eorum, qui dominabantur, contraria fuisset, non

