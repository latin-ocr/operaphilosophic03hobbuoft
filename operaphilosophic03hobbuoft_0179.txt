ΒΕ clvii-Am. 167

si multi simul contra civitatis potestatem summam CA„- χχι,
crimen aliquod commiserint capitale, propter quod, m
nisi se defendant, expectant mortem, quaeret aliquis civium.
utrum libertatem illi conjunctis viribus se mutuo
defendendi habeant? Habent certe. Nam vitas

suas defendunt tantum ; id quod et innocenti et

nocenti aeque licet. Injustitia quidem erat officii

violatio prima 3 sed quod arma postea ad se defen-

dendos sumpserint, crimen novum non est. Excu-

satio autem sui defensionis oblata venia tollitur;
facitque ut, si assistere caeteris perseverent, injusti

sint.

Reliqua civium libertas dependet a legum silentio.
Ubi enim non definit lex, unicuique faciendi vel non
faciendi libertas est 3 eaque pro arbitrio summae po-
testatis aliquando major, aliquando minor est. Si
inter civem et eum qui summam habet potestatem,
controversia sit de jure agros vel bona possidendi,
vel de debita pecunia vel opera, vel de poena corpo-
rea vel pecuniaria, quae in lege aliqua praecedente
fundata sit, libertas civi lege agendi est contra eum
qui summam habet potestatem, eadem quam haberet
contra concivem ; controversiae autem illius judex
erit is, qui summam habet potestatem. Quoniam
enim, qui summam habet potestatem, virtute petit
legis praecedentis, non virtute potestatis summae,
non amplius petere velle intelligitur quam quod
lege illa debitum esse apparebit. Nihil ergo facit
civis,a quo petitur, contra voluntatem ej us qui habet
summam potoetatem. Sed si, qui habet summam
potestatem, virtute potestatis peteret, agere con-
tra illum lege civis non potest. Quicquid enim
virtute potestatis summae petit, authoritate petit
ipsius civis, et proinde, qui agit contra summam
potestatem, contra seipsum agit.

