CAP. XVIII.

*qd
De jure ha-
bentium potvs.
tatem summa m
in civitate per
institutionem.

136 DE clvrrA‘rE.

regulatione consistit regulatio civium, unde oritur
pax et concordia. Quanquam autem doctrinarum
veritas sola scopus sit, paci tamen, si verae sunt, non
repugnant. Doctrinae enim paci contrariae verae
esse non possunt, nisi etiam pax et concordia con-
trariae dicantur legibus naturalibus. In civitatibus
quidem, rectorum doctorumque negligentia aut im-
peritia, errores progressu temporis universaliter
pro veris recipi, et veritates displicere possunt ;
veritatis tamen novae utcunque subita apparitio,
etsi sopitum bellum aliquando excitare possit, pacem
tamen nunquam violat. Qui enim adeo remisse
regnatur, ut opinionis novae introducendae causa
capere arma audeat, etiam tunc animum rebellandi
habuit. Quod autem non aggressus sit, a metu
est, viventis nempe quasi in procinctu praelii. Ad
summam ergo potestatem attinet opinionum et doc-
trinarum omnium judicatio, ut quae discordiarum
bellique civilis saepissime causa et origo esse solent.

Octavo, ejusdem summae potestatis jus est, regu-
las praescribere, quibus, quid sit suum unusquisque
sciat et fruatur sine molestia a concivibus; et quid
agere licite possit, et quid licite non possit; id est,
regulas praescribere circa rerum proprietatem. Nam
ante summam potestatem constitutam jus erat om-
nibus in omnia, quod erat causa belli. Regulae ergo,
quibus definiuntur meum et tuum, et in actionibus
bonum, malum, licitum, illicitum, a quibus depen-
det pax civmm, ab habente potestatem summam
praescribendae sunt. Vocantur autem regulae illae
leges civileS, sive civitatis illius legeS, cujus ci-
vibus praescribuntur3 quanquam nomen illud lex
civilis restringatur hodie ad significandum leges
Romanas antiquas, quia civitatis Romanae, propter

