m: HOMINE. 23

possint alter alteri quid concipiunt et de una-
quaque re cogitant, quidque etiam cupiunt, me·
tuunt, &c., significare. Propter hunc usum vocantur
signa. Usus sermonis speciales sunt hi, primo,
quas cogitando rerum praeteritarum vel praesentium
causas esse reperimuS, vel quae a rebus praesentibus
vel praeteritis produci possunt, conscribere, nam-
que hinc oriuntur artes. Secundo, ut ostendamus
aliis scientiam a nobis acquisitam, consulendo et
docend0. Tertio, ut patefaciamus alii aliis consilia
et voluntates nostras, quo mutuo possimus alius alii
auxiliari. Quarto, sermone aliquando uti possu-
mus ad delectationem vel ornamentum innocenter.

His usibus respondent totidem abusus. Primus
est, quando homines cogitationes suas, propter
inconstantiam significationis verborum suorum,
perperam conscribunt3 ut quando pro cogitato
ponunt id quod non cogitant; atque ita seipsos
fallunt. Secundus est, quando verbis utuntur me-
taphoricis, id est, alio sensu quam ad quem ordinata
sunt; atque ita decipiunt alios. Tertius, quando
voluntatem suam eam esse declarant verbis, quae
revera non est. Quartus, quando sermone utuntur
ad laedendum proximum. Caetera animalia armavit
natura alia dentibuS, alia cornibus; hominem
autem manibus, ut quando opus est laedant hostem.
Sed lingua laedere sermonis abusus est, nisi quando
aliquem regere obligamur. Id vero loedere non
est, sed corrigere et emendare.

Modus quo sermo inservit memoriae consequen-
tiarum, consistit in nominum impositione et con-
nexione.

Nominum alia sunt propr-ia, significantia rem

CAP. lv.

De sermone.

