CAPAI.

De him-esi.

546 APPENDIX AD LEVIATHAN.

habentes rationem ad religionem in Romano im-
perio stabilitam, quam haeresis hodie ad ecclesiam
catholicam. Gravius autem aliquanto est Christi-
anos a Christianis, quam ab infidelibus cruciari.
B. Idem videtur et mihi. Sed tamen in regnis
et rebuspublicis, ut cautio adhibeatur ne seditiones
et bella civilia oriantur, omnimodo necessarium est.
Quae cum saepissime nascantur a diversitate doctri-
narum et concertationibus de ingenio, poena certe
aliqua illi coercendi sunt, qui in concionibus vel
libris ea docent, quae doceri principum et rerum-
publicarum legibus prohibentur. Itaque Angliae
regina Elizabetha, sorori Mariae succedens, sub
qua multi haeretici combusti sunt, (nec ipsa Eliza-
betha sine periculo erat), accepto regno, jus re-
gendae ecclesiae Anglicanae, jure naturali omnibus
regibus in suis dominiis debitum, ante omnia, con-
sensu procerum et populi, omnibus potestatibus
extraneis ecclesiae Anglicanae suprematum abstulit ;
et administrationem ejusdem sub seipsa 'episcopis
suis, una cum paucis ex consilio suo privato, diplo-
mate sub sigillo magno Angliae commisit et con·
firmavit. In quo diplomate provisum erat ne quam
doctrinam haereticam esse pronuntiarent, quae hae-
retica declarata non fuisset in aliquo eorum, quae
dixi, Conciliorum quatuor primorum generalium.
Itaque quod attinet ad haereseS, status ecclesiae An-
glicanae similis erat ejus qui erat ecclesiae Romanae
sub Constantino Magno ; et sic remansit usque
ad annum decimum septimum regis Caroli I, qui
subditorum suorum, tantam potestatem episcopo-
rum non ferentium, precibus fere coactus, diploma
illud Elizabethae revocavit, relicta episcopis potes-
tate tantum ordinaria, nimirum faciendi canoneS,
qui consentiente rege leges fierent ecclesiasticae.

