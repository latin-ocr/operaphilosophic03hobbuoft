CAP. VIII.
*ογ-ν
De virtutibus
intellectualibus ;
defectibusque

oppositis.

56 DE ΗΟΜΙΝΕ.

rei aliquando est, quod experientia careant ita, ut
videatur sibi novum et dignum dictu, id quod aliis
vilescit; vel magnum sibi, quod aliis non item.
Nam quicquid novum, magnum, et dictu dignum
est, seducere homines ab instituta sermonis serie
saepe solet.

Poetis in unoquoque genere operis tum judicium
tum phantasia requiritur3 eminere tamen debet
phantasia, quia placent poemata praecipue propter
novitatem ; displicere autem non debent per indis-
cretionem.

In historia legitima eminere judicium debet;
quia virtus historiae in methodo, in veritate, in
electione narrandorum consistit3 neque locus hic
est phantasiae, praeterquam in ornanda narratione.

In laudationibus et in invectivis praedominari
debet phantasia3 quia pro fine habent non verita-
tem, sed laudem vel vituperium; quae perficiuntur
comparationibus illustribus vel vilibus vel ridiculis.
Judicium circumstantias tantum suggerit, quibus
actio laudabilis vel illaudabilis efficitur.

In hortativis et causarum dictionibus, prout veri·
tas vel simulatio maxime inservit rei quae agitur,
ita judicium vel phantasia maxime postulatur.

In demonstratione, in consilio, et in omni veri·-
tatis investigatione severa, solum requiritur judi-
cium; nisi forte aliquando similitudine aliqua apta
opus sit, ut ii, qui audiunt vel legunt, dociliores
fiant. Quod autem ad metaphoras attinet, exclu-
dendae prorsus sunt. Fallaciam enim aperte profi-
tentur. Illas ergo in consilio vel ratiocinatione ’
severa admittere, stultitia est manifesta.

In discursu quocunque, si discretionis defectus
manifeste appareat, quantumcunque placere possit

