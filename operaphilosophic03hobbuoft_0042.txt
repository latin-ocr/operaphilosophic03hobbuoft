cAP. IV.

De sermone.

30 DE ΗοΜῙΝΕ.

Caetera nomina omnia soni sunt sine significa-
tione; et duorum generum; alterum, quae nova
sunt, nec tamen definitione explicata; qualia a
laborantibus philosophis et scholasticis excogitata
sunt ; alterum est, quando nomen aliquod a duobus
nominibus componitur, quorum significationes sunt
inconsistentes; ut nomen hoc, corpu-s· incorporeum,
vel quod idem est, substantia incorporea ‚· aliaque
similia. Quandocunque enim affirmatio aliqua falsa
est, ex duobus nominibus, quibus constat, si fiat
nomen unum, illud erit insignificans3 exempli causa,
si falsum sit dicere, quadratum est rotundum, no-
men illud, quadratum rotundum, sonus merus est,
nihil significans. Similiter, si falsum sit dicere
virtutem fundi vel flarz‘ posse, verba haec irffusa
virtu-5, inflata virtus, nomina sunt insignificantia.
Itaque in verbum absurdum et insignificans non
facile inciditur, quod non compositum sit a nomi-
nibus quae intelligi a vulgo hominum non possunt.

Quando cogitatio alicujus rei oritur a sermone
audito et, ut oportuit, ordinato, tunc qui audit
verba illa dicitur intelligere; intellectus enim aliud
non est praeter conceptum natum a sermone. Ita-
que si sermo homini peculiaris sit, ut videtur esse,
etiam homini soli proprius intellectus est. Unde
sequitur affirmationes falsas, easdemque univer-
sale-9, intelligi non posse; quanquam nonnulli sunt
qui putant se intelligere tunc quando verba audita
tacite apud se animo recitant.

Quae orationum genera significant appetitum,
aversionem, caeterasque animi humani passiones,
quisque sit eorum usus et abusus, tunc dicam,
quando dicam de passionibus.

Nomina rerum quae placent, quia non omnibus

