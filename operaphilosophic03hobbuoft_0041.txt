« « vaewwffl«

DE nomme. 29

mutamus aliquantulum, et loco viventis ponimus
vitam ,· loco moti corporis ponimus motum ‚· loco
calidi, calorem; loco longi, longitudinem; et si-
militer in caeteriS. Quo facto, nomina illa non sunt
nomina materiae sive eorporiS‚ sed accidentium et
proprietatum quibus corpus a corpore distinguitur.
Appellantur autem hujusmodi uomina abstracta,
non quod abstrahantur a materia, sed a materiae
computatione.

Tertio, in rationes inferimus proprietates illas
quibus ipsi res distinguimus: sicut quando vide-
mus aliquid, non computamus semper rem visam,
sed visionem, colorem, sive ideam sive rei visae
phantasma : similiter quando audimuS, pro re ipsa,
quae sonum facit, sonum sive auditionem tantum
consideramus. Et sic de caeteris phantasmatibus.

Quarto, in rationes inferimus quandoque nomina
ipsorum nominum et sermonum, dicentes, generale,
universale, speciale, univocum, aequivocum, quae
sunt nomina nominum. Item affirmationem, in-
terrogationem, praeceptum, narrationem, syllo-
gismum, orationem, aliaque ejusmodi multa, quae
sunt nomina orationum. Atque haec varietas omnis
aet nominum positivorum significantium aliquid
eorum quae sunt in natura rerum, vel eorum quae
animo possunt fingi, ut corpora quae sunt vel esse
videri possunt, vel ut proprietates corporum quae
sunt vel esse videri possunt3 vel verba et sermones.

Sunt et alia nomina negativa, quae significant
nomen aliquod nomen rei propositae non esse;
qualia sunt nihil, nemo, infinitum, indocile, tria
minas quatuor, et similia3 quae tamen in rationi-
bus usum suum habent, vel in corrigendo vel revo-
cando3 quia faciunt ut nomina non recte imposita
vel usurpata recusemuS.

CAP. iv,

Desa-mone.

