DE CIVITATE. 215

sam habens, ipsum occupans interficiat, crimen erit; CAP. xxvn.

nec metu, sed odio fecisse judicabitur; propterea
quod protegi, si expectasset, potuit a civitate. Sed
si illum aggredientem occidisset, crimen non fuis-
set ; quia auxilium a legibus expectari non potuit.
Civis a cive verba audit plena contumeliae, quae
nulla tamen lege lata puniuntur3 metuensque, nisi
armis vindicet, pro homine haberi timido, ad arma
provocat et illum interficit; crimen est3 nec metu
ejusmodi excusabitur. Quare? Quia civitas verba
publica, id est, leges, apud cives plus valere vult,
quam verba hominis singularis ; cujus verbis poenam
constituere ideo neglexit, quia eos, qui ne verba
quidem tolerare possunt, pro mollissimis omnium
hominum habet civitas. Crimina ne metus‘quidem
Dei excusat, multo minus metus earum rerum, quae
sub nomine spirituum formidabiles multus fiunt;
quales habentur lemures, animae mortuorum, alia-
que phantasmata dormientium vel dormitantium
hominum superstitiosorum. Crimen enim omne
injustum est; ideoque non qui crimen facit, sed
qui fugit, Deo placet. Itaque metuendum a Deo
hominibus justis nihil est, quicquid illis comminen-
tur quidam sub praetextu religionis a vi spirituum.

Ab his criminum fontibus diversis manifestum
est falsum esse, quod tenuerunt olim Stoici, peccata
omnia esse aequalia. Est enim non solum excusa-
tioni locus aliquando, ubi quod crimen videbatur,
recte factum esse ostenditur3 sed etiam extenua-
tioni, qua crimen, quod videbatur magnum, apparet
minus. Quanquam enim crimina omnia aequaliter
injusta appellantur, quemadmodum omnis a rectitu-
dine deviatio vocatur curvitas ; non tamen sequitur
inde omnia crimina esse aequaliter injusta, magis
quam omnia curva aequaliter esse curva.

ffi———ae——d
De crimini-
bus, excusa-
tionibus, et ex-
tenuationibus.

