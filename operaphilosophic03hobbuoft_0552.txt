CAP.11.
b——Y——d

De hoercsi.

552 APPENDIX AD LEVIATHAN.

combustionem (etiam mortem, sed non in scriptores
haereticos ipsos, sedin eos qui libros illos damnatos
ad ignem non protulerint), erat ne Christiani et
praecipue milites secederent in partes, et mutuo se
occiderent. Nullam tamen legem imperatoriam
invenire possum, qua haeretici necandi sunt, ex-
ceptis Maniehaeis‚ quos ego non tam pro haereticis,
quam pro fictis Christianis et sceleratis habeo.
Legem quidem invenio, qua homo ethnicus vel Ju-
daeus, si gentilem suum factum Christianum tenta-
verit a fide Christiana revocare, comburendus esset.
Sed hoc nihil attinet ad supplicium haereticorum.
Audivi quidem imperatorem Fredericum AEnobar-
bum de comburendo haeretico legem tulisse3 sed,
etsi in codice Justiniani constitutionem reperio
Frederici illius, confirmantem imperatorum prae-
cedentium constitutiones de poenis haereticorum,
nulla tamen extat de combustione haereticorum.
Itaque, quantum conjectura assequi possum, modus
ille puniendi haereticos paulo post tempora Papae
Alexandri III coepit, qui primus una cum impera·
tore illo imperium ipsum et principum omnium
leges conculcavit. Utcunque id sit, certum est in
Anglia nostra, ab illo fere tempore usque ad tem-
pora Reginae Elizabethae, consuetudine quadam in
legem transeunte haereticos comburi solitos esse.
A. Definitioni ergo haereseos ab hoc tempore
voculae aliquot adjiciendae sunt: nimirum, ut hae-

resis sit doctrina contra fidem Catholicam, vindi-
canda igne.

B. Ita est.

Α. Quo judice, qua judicandi forma, condem-
nandi erunt haeretici ἒ

B. Antequam imperium in imperatores exerce-

