CAP. Vl'.
5-7-1
De principiis
internis motus
voluntarii, etc.

Voluntas.

48 DE ΗοΜῙΝΕ.

quia praeteritum immutabile est; neque rerum
quas scimus vel putamus esse impossibiles, quia
talium deliberatio vana est. Impossibilium au-
tem, quae possibilia esse arbitramur, deliberatio
datur, ut quam vanam esse nescimus. Deliberatio
autem ideo dicitur, quia libertatiS, quam habemus
faciendi omittendive, finis est. Alterna haec suc-
cessio appetitus, aversionis, etc„ communis est
homini cum animalibus eaeteris. Nam deliberant
etiam bestiae.

Deliberatio finiri tunc dicitur, quando id, de quo
deliberatum est, factum est vel redditum impos-
sibile ς propterea quod eatenus libertatem faciendi
vel non faciendi pro arbitrio retinemus.

In deliberatione, appetitus ultimus vel aversio
actioni, de qua deliberatum est, immediate adhae-
rens, est voluntas ; actus, inquam, non potentia,
volendi. Unde sequitur bestias, quia deliberant,
etiam voluntate praeditas esse. Definitio voluntatis
scholastica, nempe voluntatem appetitum esse ra-
tionalem, legitima non est. Nam si esset, nulla
omnino esse posset actio voluntaria contra rationem.
Actio enim voluntaria est ea, quae a voluntate pro-
ficiscitur, nec ulla alia. Quod si pro appetitu
rationali dicamus appetitum qui oritur a delibera-
tione antecedente, tunc definitio eadem est quam
dixi, nempe ultimus in deliberando appetitus.
Quanquam autem vulgo saepissime dicamus habu-
isse aliquem voluntatem faciendi id, quod facere
postea noluit; id tamen non voluntas proprie est,
sed inclinatio, quae actionem non facit ut sit volun-
taria, quae dependere debet non ab omni, sed ab
ultimo appetitu. Intervenientes enim appetitus

