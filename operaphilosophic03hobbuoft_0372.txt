CAP. xml.

κ-Ὓ-κ
De potestate
ecclesiastica.

372 DE c1v1TATE CHRISTIANA.

excommunicationi fidelium favere videri potest,
qui fundamentum tenuerunt, propter opinionem
aliquam eorum singularem, fortasse a bona et pia
intentione procedentem, nullus est. Monita autem
illa de vanis et stultis disputationibus fugiendis,
pastoribus, quales erant Timotheus et Titus, solis
scripta, et eo consilio scripta erant, ne controver-
sias omnes, etiam parvi momenti, definientes, novos
cuderent articulos fidei, neve conscientias homi-
num sine necessitate onerarent, eosque ad fugien-
dam ecclesiae communionem provocarent. Sancti
Petrus et Paulus, etsi (Gal. ii. 11) magna esset in—
ter eos controversia, non tamen alter alterum ex-
communicavit.

Ut quis excommunicationi obnoxius sit, multa
requiruntur; primo, ut sit alicujus coetus legitimi
membrum, alicujus dico ecclesiae Christianae legiti-
mae potestatem cognoscendi causam habentiS, prop-
ter quam excommunicandus aliquis sit. Ubi enim
non est communitas, ibi neque esse potest excom-
municatio. Neque, ubi cognoscendi causam potes-
tas non est, ferendi sententiam esse potest.

Sequitur hinc, ecclesiam unam ab alia excommu-
nicari non posse. Siquidem enim excommunicandi
se mutuo potestatem aequalem habeant, non disci-
plina excommunicatio est, sed schisma. Sin eccle—
sia una alteri subordinata sit, unica tantum sunt
ecclesia; et qui excommunicantur, homines privati
sunt, sed non ecclesia.

Quoniam autem excommunicationis sententia
admonitionem continet congressum et convictum
cum excommunicato fugiendi; si is, qui summam
habet in civitate potestatem, excommunicatus fue-
rit, sententia invalida est. Cives enim adesse sum-

