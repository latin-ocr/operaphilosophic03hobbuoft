cAP. XLII.
—w——ae

De potestate
ecclesiastica.

402 DE 01v1'rA'rE CHRISTIANA.

tamento Veteri, etsi, dum potestas summa in sacer-
dote erat, jus consecrandi ille solus haberet; aliter
tamen erat, postquam populus sub regibus esse coe-
pissent. Nam (l Reg. viii.) populo benedixit, tem-
plum consecravit, et publicas preces pronuntiavit
Salomon. Constat ergo, habuisse illum non solum
regendi ecclesiam, sed etiam functiones omnes ec-
clesiasticas exercendi potestatem plenam.

Sed quid, inquiet aliquis, si potestas summa sit
penes feminam, habetne in ecclesiis praedicandi et
sacramenta administrandi potestatem femina? Scio
feminis in ecclesia prohibitum esse loqui. Id vero
non impedit, quin femina, quae summa potestate
praedita est constituere viros possit, qui in ecclesiis
et loqui et caetera administrare omnia authoritate
civitatis, id est sua, possint. Authoritas enim mas-
culinum et femininum non recipit. Feminae igitur,
etsi officia omnia exercere non possunt, illos tamen,
qui ea exerceant, possunt constituere. Regina
Elizabetha anno primo regni sui, cum suprematum
Ecclesiae Anglicanae sibi vindicasset, legem tulit ut
ministri omnes ecclesiarum, si beneficia sua reti-
nere vellent, suprematum ejus ecclesiasticum cum
juramento agnoscerent. Juraverunt ergo multi:
multi etiam aliquamdiu recusaverunt ob hoc tan-
tum, quod videbatur illis, si jurassent, fore ut regina
per illos videretur posse sacramenta in ecclesia ad-
ministrare, et functiones caeteras pastorales ipsa
exercere. Postquam autem regina scripto publico
promiserat se id non facturam esse, tum demum
juraverunt. Quo scrupulo manifestum erat, minis·
tros illos in opinione illa omnes fuisse, authoritatem

quidem functiones pastorales exercendi cum supre-
matu ecclesiae conjunctam semper esse, exercitium

autem solis viris convenire. Regina ergo non modo

