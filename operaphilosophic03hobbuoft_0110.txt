CAP. Xlll.
u-Y-a

De conditione
generis humani,
quantum attinet
ad felicitatem
proescntis vitae.

98 DE ΗοΜιΝΕ.

hujusmodi dubiam videri facit, opinio tantum est
eorum qui plus justo se aestimant. Nam fere unus-
quisque sapientiorem se esse credit multo quam est
quilibet e vulgo, id est, quam est alius quicunque
praeter paucos quos propter famam vel propter con-
sensum eum ipso solet admirari. Ea enim est na-
tura hominis, ut quanquam alium aliquem seipso
eloquentiorem vel eruditiorem esse confiteatur, pru-
dentiorem tamen esse quemquam non concedet.
Ingenium enim proprium a propinquo, alienum a
longinquo quisque spectat. Ingeniorum autem
aequalitatis argumentum, quantum ad praesens in-
stitutum attinet, maximum est, quod unusquisque
suo contentus est.

Ab aequalitate naturae, oritur unicuique ea, quae
cupit, acquirendi spes. Quoties ergo duo idem
cupiunt, quo frui ambo non possunt, alter alterius
hostis fit, et ad finem sibi propositum, quae est con-
servatio propria, alter alterum conatur subjugare
vel interficere. Itaque cui animus est vicinum ag-
grediendi, si nihil sit quo deterreatur praeter vim
unius hominis, quoties unus aliquis agrum paulo
commodiorem possiderit, conseverit, plantaverit, vel
inaedificaverit, expectandi sunt alii viribus conjunc-
tis parati, non modo laboris ejus omnem fructum,
sed etiam vitam vel libertatem sublaturi, idem rur-
sus passuri ipsi a se fortioribus.

In tanto et mutuo hominum metu, securitatis
viam meliorem habet nemo anticipatione; nempe
ut unusquisque vi et dolo ceteros omnes tamdiu
subjicere sibi conetur, quamdiu alios esse, a quibus
sibi cavendum esset, viderit. Neque hoc majus est
quam et conservatio sua postulat, et ab omnibus
concedi solet. Quoniam enim sunt qui animi et

