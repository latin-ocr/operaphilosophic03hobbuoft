542 APPENDIX AD LEVIATHAN.

ΟΜ). 11. B. Philosophorum, quos dixi supra, hominum
m imperitorum apostolorum tempore vigentium, ar—
* ⁵ rogantia; qui caeteris hominibus argutius disputare
et potentius perorare didicerant. Hi ad discipli-
nam Christi accedentes in presbyteros et episcopm,
ad defendendam et propagandam fidem, pene ne-
cessario eligebantur ; et magistrorum suorum eth-
nicorum, quantum poterant, etiam facti Christiani
dogmata retinuerunt3 et propterea Scripturas Sa-
cras ad philosophiam suam et fidem Christianam,
tanquam eandem rem, simul conservandam inter-

pretari conabantur.

A. Quid erat haeresis in philosophia, satis expli-
casti. Quid vero in ecclesia dicebatur haeresis,
nondum intelligo.

B. In ecclesia primitiva usque ad tempus Con-
cilii Niceni, dogmata quibus inter se discrepabant
Christiani eo tempore, erant pleraque circa doctri-
nam Trinitatis ; cujus mysterium, quanquam ab
omnibus teneretur incomprehensibile, freti tamen
suorum magistrorum philosophia, explicare alius
alio modo ausus est. Unde primo ortae sunt dis-
putationes, deinde jurgia, et deinde, ad scandalum
evitandum et pacem in ecclesia constituendam,
synodi adhibitae sunt, convocatae nulla jussione im-
perantium, sed coitione episcoporum et pastorum
voluntaria, quando cessante persecutione potuerunt.
In quibus Conciliis quid de fide in re controversa
tenendum esset definierunt. Quod autem defini-
tum erat, fides catholica; quod damnatum, haeresis
dicebatur. Erat enim Concilium, respectu episcopi
vel pastoris singularis, ecclesia catholica, sive tota,
sive universalis; sicut et eorum opinio, catholica;
singulare autem cujuscunque pastoris dogma, hae-

