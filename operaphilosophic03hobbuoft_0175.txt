nn mvn-Ara. 163

tamen ita vivunt perpetuo ac si bellum esset, pa-
rati ad pugnam, tormentis bellicis contra vicinos
undequaque collocatis. Itaque neque Atheniensis
neque Romanus quisquam liber a legibus erat, sed
civitates eorum. In portis murisque urbis Luccae
etsi inscribatur maguis characteribus LIBERTAS,
Luccensis tamen nemo majore libertate fruitur quam
Constantinopolitanus ; utrobique euim legibus civi-
libus vinciuntur.
’ Dulci autem nomine libertatis facile decipiuntur
homines, qui distinguere nescientes, id quod civita-
tis solius jus est pro sua cujusque haereditate
privata sibi arrogant. Qui error quoties authoritate
eorum, qui propter ea quae scripserunt politica
celebres sunt, confirmatur, mirandum non est si
seditionem et status mutationem pariat. In parti-
bus orbis terrarum occiduis opiniones nostras de
institutione et Juribus civitatum accepimus ab
Aristotele, Cicerone, aliisque Graecis et Romanis;
qui cum degerent in civitatibus democraticis et aris-
tocraticis, jura illa non aprincipiis naturae deduxe-
runt, sed usum et consuetudinem civitatum suarum
in libros suos politicos transcripserunt, non aliter
quam regulas loquendi ex usu temporis sui descri-
bere solent grammatici. Quoniam ergo Athenienses,
ne statum mutare cuperent, liberos solos esse eos
qui in civitate viverent populari, servosque esse
qui sub monarcha essent, docebantur ; ideo Aristo-
teles (in Polit. Lib. vl, cap. 2) libertatem supponi in
democratia scripsit, neminemque in alia civitatis
forma esse liberum. Sicut autem AristoteleS, ita
quoque Cicero aliique scriptores politicam doctri-
nam suam super Romanorum consuetudinem funda—

verunt3 qui Romani monarchiam odisse didicerant
M 2

CAP. XXI.

 

De· libertate
civmm.

