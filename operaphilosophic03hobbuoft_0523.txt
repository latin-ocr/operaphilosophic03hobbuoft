APPRN mx An anu'rnAN. 523

defructu arboris cognitionis boni et mali, mori·
endo morieris. Diabolus autem ad Evam dixit,
(Gen. iii. 5): “ Prohibetur vobis ne comedatis de
fructu arboris cognitionis boni et mali, ne fiatis sicut
dii.” Ambo autem Adamus et Eva ambitione ducti,
serpenti crediderunt, Deo non crediderunt, et de
fructu vetito comederunt: itaque Deus utrumque
a Paradiso expulit, ne manum ad arborem vitae ex·
tenderent, et viverent in aeternum.

A. Intelligo hinc Adamum gx esu fructus arbo-
ris vitae vivere potuisse in aeternum, ac fuisse crea-
tum, non sua natura, sed tantummodo virtute
arboris vitae, immortalem: praeterea, poenam vio-
lati praecepti divini Adamo inflictam fuisse morta-
litatem, quae necessario consequebatur ab eo quod
illud perdiderit, sine quo vivere in aeternum non
potuit. Haec manifesta inesse in sacro textu video.
Sed non video, quare Adamus, secundum verba
comminationis divinae, non statim ac comedisset
mortuus sit, sed vixit plusquam nongentos annos.

B. Deus non dixit simpliciter morieris, sed mo-
riendo morieris, id est, cum morieris morieris, id
est, non revivisces, sed mortuus perpetuo eriS. Sic
explicat locum Athanasius, et recte ; nam idioma
est Hebraeorum. Ex quo intelligitur comminatio-
nem illam pertinere etiam ad Adami posteritatem,
id est, ad genus humanum. Atque hinc est quod
dicit apostolus Paulus (Rom. v. 12), per peccatum
nnius hominis mors intravit in mundum ‚· unde se-
quitur non modo caeteros homines, verum etiam
Adamum ipsum necessitatem habuisse utendi be-

neficio mortis J esu Christi ad vitam aeternam, quam
perdiderat sua culpa.
Α . Quid ita?

