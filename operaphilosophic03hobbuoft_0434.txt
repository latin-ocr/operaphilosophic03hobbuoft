434 DE clvrrA‘rE CHRlSTIANA.

eff, xm, Hactenus de potestate ecclesiastica; ubi brevior
Depo'oesm‘w fuissem, argumentisque Bellarmini pepercissem,
accit-simam nisi fuissent Bellarmini‚ id est, pontificatus Ro-

mani contra reges Christianos pugilis.

 

 

CAPUT XLIII.

DE ns, QUAE An RECEPTJONEM 1N REGNUM COELORUM
SUNT NECESSARIA.
SEDITIONUM et belli civilis in rebus publicis Chris-
tianis praetextus frequentissimus jamdudum fuit,
difficultas, nondum satis sublata, Deo et homini
simul obediendi, quando pugnare inter se videntur
eorum imperata. Non quod sit, qui nescit Deo
obediendum potius esse quam homini cuicunque;
sed quod nesciant aliquando, an id, quod in Dei
nomine imperatum est ab homine, sit revera impe-
ratum a De0‚ an qui imperat, ad proprium emolu·
mentum nomine Dei abutatur. Sicut enim olim
in ecclesia J udaeorum multi surrexere pseudopro-
phetae, qui populi favorem somniis et visionibus
fictis captaverunt; ita etiam in ecclesia Christi,
falsi quidam per omnia tempora extitere doctores,
qui existimationem apud populum per doctrinas
falsas et fantasticas obtinere studuerunt, eo fine,
ut cum lucro proprio eos regerent.

Verum illis, qui distinguere possunt inter ea
quae ad receptionem in regnum Dei necessaria sunt,
et quae necessaria non sunt, difficultas haec simul
obediendi Deo et summae potestati civili, nulla est.
Siquidem enim, quod ‚imperatur a summo impe-
rante civili tale sit, ut obediri possit sine jactura
vitae aeternae; tunc non obedire injustum est3 et
locum habet praeceptum apostoli (Col.iii.22): Servi,
obedite dominis vestris in omnibus ; et (Col. iii.

 

