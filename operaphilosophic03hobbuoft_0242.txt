CAP. XXX.

242 DE 01vlTATE.

docti, quam sunt plebeii. Constat enim doctrinae
civilis difficultatem non tam oriri ab obscuritate,

s· quam ab eorum, qui docendi sunt, cupiditatibus.

Potentes enim potentiam aliam, quae cupiditates
suas refraenare possit: et docti doctrinas, quibus
errores sui possunt detegi, non facile patiuntur, ne
authoritas eorum apud populum inde minuatur.
Hominum autem ex plebe animi, nisi a potentiori-
bus distorqueantur aut doctorum opinionibus scri-
billati sint, instar chartae purae impressionem ab
authoritate publica quamlibet accipiunt. Nationes
integrae, ut in religionis mysteriis maximis et dif-
ficillimis et supra rationem positis acquiescant, do-
cebuntur; praedicando autem et docendo ea, quae
cum ratione naturali exquisite congruunt, doctores
non se facient intelligi! Constat ergo in juribus
summae potestatis, quae sunt leges naturales, intelli-
gendis nullam esse difficultatem (dum illi, qui sum-
mam habet potestatem, manet potentia integra)
quam quae vel ab ipsius, vel ab ipsorum, quorum
opera in administratione civitatis utitur, culpa ori-
tur. Illius ergo est videre ut cives recte doceantur:
nec officium tantum, sed etiam beneficium est, quod
maxime omnium ad sui ipsius et civium suorum vi-
tam saepissime pertinet.

Ut veniam jam ad doctrinas particulares quas
populus docendus est, prima erit, ne formas regi-
minis, quas in gentibus vicinis conspiciunt, plus-
quam formam civitatis propriae adament aut imitari
cupiant, quamtamcumque gentium illarum prospe-
ritatem videant. Non enim ab aristocratia, vel
democratia, aut monarchia, sed ab obedientia et
concordia civium in quacunque civitate res secundae
oriuntur. In omni civitatis genere sublata offitii-

τω. x , .

