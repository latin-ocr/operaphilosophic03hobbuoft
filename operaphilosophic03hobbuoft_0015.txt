 

mruonuc'rio. 3

praeceptum aliud antiquiuS, per quod intelligere
possent, si vellent, homines alios rectius legere,
nempe nosce teipsum. Quod praeceptum nonita
intelligendum est, ut nonnulli putant, quasi aut
potentiorum erga vulgus fastui barbarico, aut hu-
milium erga potentiores procacitati incivili indul-
geret, sed ut doceamur cogitationes passionesque
hominum diversorum adeo similes inter se esse, ut
quicunque in seipsum inspexerit, consideraveritque
quid faciat ipse et quare, quando cogitat, opinatur,
ratiocinatur, sperat, timet, etc., idem simul leget
intelligetque cogitationes passionesque aliorum om-
nium hominum a similibus causis orientes ; similes,
inquam, passiones, non similia passionum objecta,
quae· a constitutione et educatione hominum singu-
larium ita variantur et absconduntur, ut cordium
suorum characteres, simulatione, dissimulatione,
falsisque opinionibus scribillati et confusi, soli
scrutatori cordium sint legibiles. Quanquam au-
tem consilia hominum cognoscere aliquando pos-
sumus per ea quae faciunt, difficile tamen est sine
comparatione cum consiliis propriis, et sine distinc-
tione circumstantiarum quae effectus singulos mu-
tare solent 3 tanquam si quis literas ignoto charac-
tere legere tentaret sine scriptoris alphabeto. Er-
rabit ergo aut simplicitate aut suspicione nimia,
prout is, qui legit, vir probus est vel improbus.

Verum in cognoscendis hominibus singularibus,
B 2

