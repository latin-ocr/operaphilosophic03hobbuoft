CA P . V Ι Ι l .
*sp—d
De virtutibus
intellectualibus ;
defectibusque
oppositis.

60 DE HOMINE.

actionem aliquam, quae ab illa opinione procedit,
exorbitantem visibilis ; quando tamen multi eorum
conspirant, furor totius multitudinis satis mani-
festus est. Quodnam enim insaniae argumentum
majus esse potest quam clamare, ferire, et lapides
in amicos jacere ἓ Minus tamen est aliquanto hoc,
quam quod hujusmodi multitudines aliquando fa-
ciunt. Nam occlamant, oppugnant, et interficiunt
illos, per quos omni ante-actae vitae tempore pro-
tecti et defensi ab injuriis fuerant. J am si insania
haec sit in multitudine, insania quoque est in ho-
minibus singulis. Quemadmodum enim in medio
mari, quanquam sonum ab aqua sibi proxima nemo
percipiat, scit tamen partem illam aquae proximae
fremitui maris non minus contribuere, quam alia
pars quaecunque ejusdem magnitudinis: ita etiam,
quanquam in uno vel paucis hominibus non mag-
nam videamus inquietudinem, certi tamen esse
possumus passiones illius unius vel paucorum partes
esse fremitus seditiosi commotae civitatis. Etsi
nihil esset aliud quod insaniam hujus generis indi-
caret, mihi tamen ipsa inspirationis divinae arrogatio
insaniae ipsorum magnum indicium est. Quis enim,
in Morocomio dicens Deum se esse vel Christum,
cur illic conclusus sit nesciat Ρ Quod autem pri-
vatum Spiritum suum tanti faciant aliqui, ut se
divinitus inspirari putent, saepenumero oritur ab
erroris alicujus in theologia vulgo recepti felici de-
tectione3 nescientes enim vel obliti quo ductu ra-
tionis in tam singularem veritatem, etsi interdum
veritas non sit, inciderint, semetipsos, ut quibus
Deus ipse speciali gratia doctrinam illam superna·
turaliter Spiritu Sancto revelaverit, admirantur.
Quod insania nihil aliud sit praeter ingentem

