DE ΗοΜιΝΕ. 87

tit, simulque tot Deorum fingendorum occasionem
praebet, quot sunt fere qui eos fingunt.

Quod ad Deorum materiam sive substantiam
attinet, cogitare aliam vix potuere quam qualem
putaverunt esse substantiam animae humanae. Ani-
mae autem humanae substantiam talem esse arbitrati
sunt, qualis est hominis vel aliorum corporum in
somnio vel speculo apparentium species; quam nihil
oese aliud praeter phantasma nescientes, substan-
tiam realem esse crediderunt, sed tenuem et prop-
terea eam Spiritum vocabant. Sunt autem spiritus
corpora tenuissima. Tales fuere ethnicorum agentes
invisibiles, nimirum Dii et Daemones. Sed quia
modo apparere modo evanescere solebant more
phantasmatum, spectra et umbras quam spiritus et
substantias nominare maluerunt: corpora tamen
ωδε putabant. Quod autem res eadem et spiritus
sit et incorporea, intelligi non potest3 spiritus enim
loco et figura, id est, terminis et magnitudine sua
aliqua determinatur; et proinde corpus est, utcun-
que tenue et insensile: illi igitur, qui meditatione
propria in cognitionem venerunt unius infiniti om-
nipotentis et aeterni Dei, maluerunt illum supra
intellectum nostrum incomprehensibilemque esse
confiteri, quam naturam ejus per spiritum incor-
poreum, praeter Scripturae authoritatem, definire,
et deinde confiteri definitionem illam non esse in-
telligibilem. Sed Deum oese spiritum incorporeum
dixerunt fortasse non dogmatice, ut naturam divi-
nam per ea verba comprehenderent, sed ex inten-
tione pia Deum attributo aliquo honorandi, quod
corporum visibilium crassitudinem omnem a Deo
removeret.

Deinde, qua via invisibilia illa agentia effectus

CAP. xlx.
b-f-ae

ne religione.

