CAP. ΙΙ.

De imaginatione.

12 DE HOMINE.

reclinatus. Qui enim ad dormiendum se com-
ponit, si forte phantasma aliquod insolitum aut
mirandum videri contingat, non aliud illi videri
potest quam somnium. Marcum Brutum legimUS,
qui cum amicus fuisset Julii Caesaris, et ab eo

⁵ vitam condonatam accepisset, illum tamen ingrate

occiderat, nocte illa, quae praecessit diem in quo
pugnatum est contra Augustum Caesarem apud
Philippos, phantasma habuisse horribile; quod ab
historicis vulgo narratur ut visio vera; sed ab
eo, qui consideraverit singulas ejus circumstantia-5,
non visionem sed somnium fuisse breve judicabitur.
Sedenti enim in tentorio, et propter horrorem facti
sui temerarii tristi et cogitabundo, nec bene sopito
sed dormitanti tantum propter aerem non satis
calidum, somniare facilimum erat de ea re qua
maxime terrebatur; et propter eundem terrorem

· paulatim rursus evigilare, et simul existimare spec-

trum illud, quod apparuerat, paulatim evanescere,
et, quia dormiisse se nesciebat, nescire etiam
fuisse somnium, aut aliud quicquam praeter rem
visam. Neque sunt hujusmodi accidentia valde

Α - ἢ rara; nam etiam qui perfecte vigilant, si meticu-

losi, superstitiosi, fabulis rerum terribilium occu-
pati, et in tenebris soli sint, ejusdem generis
imaginationibus obnoxii sunt, creduntque se um-
bras et mortuorum spiritus ambulantes videre in
coemeteriis ; cum tamen revera nihil videant praeter
mera phantasmata, vel decepta sint ab hominibus
improbis, qui timore eorum superstitioso abutun-
tur, eo fine ut possint ipsi, amicti vestibus defunc-
torum, noctu per coemeteria aliaque loca consecrata
ad loca transire, quae nimium a se frequenter adiri
videretur inhonestum.

