(JAP. ΧΠ.

De religione.

92 DE HOMINE.

quanquam libri, qui eo nomine nunc extant, viden-
tur subsequentium temporum figmentum esse, pro
vaticiniis habiti sunt ; vel ex hominum mente cap-
torum deliriis, qui dicebatur enthusiasmus. Haec
omnia theomantia dici possunt. Deinde, futura prae-
dicebant ex aspectibus stellarum, quae horoscopia
erat 3 vel ex suo cujusque metu vel spe, quod
praesagium et thumomantia appellabatur; vel ex
praedictionibus sagarum, quam propter ficta cum
mortuis coloquia‚ necromantiam dicebant; vel ex
volatu aut pastu avium, quod erat augurium ; vel ex
animalium caesorum extis, quae aruspicina erat ;
etiam ex quolibet somnio, ex crocitatione corvorum,
ex lineamentis vultus et manuum, ex qualibet voce
fortuita, ex quolibet insolito accidente. Adeo facile
est, cujus ignorantiam molliter tractare didiceris,
quocunque velis ducere.

Fundatores ergo civitatum et legislatores gentium
primi, quibus populum in obedientia continere con-
silium erat, sedulo providerunt, primo, ut praecepta
religionis non ab ipsorum ingenio, sed ab alicujus
dei vel daemonis dictamine populus profecta esse cre-
deret,vel seipsos melioris naturae homines esse quam
caeteros, eo fine ut leges suas libentius acciperent.
Sic Numa Pompilius religionis Romanae ceremonias
nymphae Egeriae, Mahometes religionem suam Spi-
ritui Sancto apparenti in forma columbae, imputavit.
Sic Peruviae rex primus se et uxorem suam a sole
genitos esse jactitavit. Secundo, ut crederent, quae
legibus vetita erant, eadem omnia diis suis displi-
citura esse. ›Tertio, ut ceremoniis rite accurateque
peractis placari deos, neglectis irritari crederent;
adeoque bellorum casus adversos, pestes, terraemo-
tus, singulariumque calamitates cultui neglecto aut

ι-ημ-ι-..μηι ,

