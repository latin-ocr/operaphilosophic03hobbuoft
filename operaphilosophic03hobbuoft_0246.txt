246 DE CIVITATE.

CAP. xxx. tentos facit: et illi, quos aut abundantia, aut igna-
Dmn- via vel luxuria voluptatibus suis tradidit, (quae duo
miimperuntis- hominum genera maximam partem faciunt generis
humani), cum neque otium neque voluntatem me-
ditandi habeant, officiorum suorum regulas a theo-
logis publice, aut privatim ab iis accipiunt, quos de
doctrina legum et casibus conscientiae concionari
et disputare eloquentissime audiunt. Theologi
autem et qui literas profitentur, doctrinas suas ab
universitatibus et scholis legum civilium et ex libris
a doctoribus illis editis acceperunt. Manifestum
'ergo est populi instructionem dependere omnem a
rectitudine opinionum, quas docent universitates.
Ante omnia ergo illae reformandae sunt. Quid au·
tem, inquiet aliquis, docendaene sunt universitates?
thsiquidem docendae sunt, tunc is es qui illas do-
ceas ? Quaestiones molestae. Sed ad primam res-
pondeo. Ante tempora regis Henrici VIII, in
quaestione de potestate pontificia in reges Chris-
tianOS, cum potestatem Papae, in ordine ad spiri-
tualia, summam in Anglia esse docuerunt univer-
sitates omnes; rectene docuerunt? Negabis. Do-
ceri ergo potuere. Ministri illi qui, magno nu-
mero, concionibus suis contra regem optimum
populum instigaverunt, unde doctrinas suas sedi-
tiosas in pulpita attulerunt, unde doctorum et ma-
gistrorum titulos, id est authoritatem, apud popu-
lum obtinuerunt, nisi ab universitatibus ? Rectene
hoc? NegabiS. Doceri ergo potuerunt. Ad quaes-
tionem secundam respondere non est meum; nec
ut respondeam opus est. Nam qui legit quae
scribo, facile intelligat quae sentio.
Summam habentis potestatem officium praeterea

cst providere ut poenae, quae per leges constitutae

