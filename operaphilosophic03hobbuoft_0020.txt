CAP. 11.
Wd

De imaginatione.

8 DE HOMINE.

Simul ac corpus movetur, movebitur, nisi aliud
corpus obstet, in aeternum. Neque id, quod obstat,
motum hunc in instante, sed in tempore et grada-
tim extinguit. Sicut in mari videmus fieri, ut
cessante vento non statim cessant fluctus, ita quo-
que in motu illo contingit, qui est in partibus in-
ternis hominis tunc cum videt, somniat, &c. Post-
quam enim objectum remotum est, vel oculus
clausus, imaginem tamen rei visae retinemus, quau-
quam aliquanto obscuriorem. Atque haec est imago
a qua facultatem appellamus imaginationem. Phan-
tasiam Graeci et melius vocant, a quocunque sensu
oriatur ; imago autem propria est rerum visibilium.
Imaginatio ergo nihil aliud est quam sensio de-
ficiens sive phantasma dilutum et evanidum‚ et est
hominibus cum animalibus caeteris fere omnibus
communis, sive vigilant sive dormiunt.

Quod amoto objecto phantasma fit dilutius,
causa non est debilitas aliqua motus facti in actu
sentiendi, sed praeoccupatio organorum ab objectis
aliis; quemadmodum praedominans fulgor solis
stellarum lumen obscurum facit ; quae tamen stellae
virtutem illam, qua videri se faciunt, non minus
de die exercent quam noctu. Verum, quia inter
multos et varios ictus, quos oculi, aures, et caetera
sensuum organa ab externis agentibus de die pa-
tiuntur, solus ictus praedominans est sensibilis, lux
solis praedominans causa est, quod a stellarum
actionibus minus afficiamur. Amoto autem ob-
jecto, etsi remaneat quae faeta fuerat impressio,
succedentibus tamen objectis et operantibus, prae-
teriti imaginatio diluitur et obscuratur, sicut vox
hominis a strepitu diei. Itaque quanto a visione
vel sensione alicujus objecti longius est tempus,

