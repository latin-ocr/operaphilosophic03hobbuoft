CAP. xxll.
s—-q-—ae

De systema-

tibus civium.

180 DE clvrrA'rE.

Foedera civium, quoniam propter mutuam defien-
sionem fieri foedera solent, in civitate, quae civium
omnium foedus commune est, necessaria non sunt3
sed suspecta sunt consilii contra civitatem initi3 et
propterea sunt illicita, vocanturque vulgo conjura-
tiones et factiones ; quoties autem civium vires
suas conj ungentium consilium incognitum est, ut ci-
vitati periculosum, injustum et injuste celatum est.

Si potestas summa in coetu magno sit, parsque
illius, caeteris insciis, consilium seorsim capiant quo-
modo coetum totum ad arbitrium suum gubernent,
factio est et conventus illicitus hominum per frau-
dem ad seditionem, ambitionis propriae causa, deci-
pere cupientium.

In civitatibus omnibus, si quis civis plures habeat
famulos et servos quam conditio ejus et res agendae
postulant, factio est illicita, Cum enim protec-
tionem habeat civitatis, defensionis causa vi privata
non indiget.

Concursus populi systema est; sed irregulare,
quia sine personae unitate. Licitum autem vel
illicitum est, prout causa concurrendi licita, vel
concurrentium numerus civitati periculosus est. Si
causa justa et cognita sit, concursus licitus est ;
qualis est concursus hominum ad pompas et ad
theatrum numero non insolito. Nam si numerus
solito insigniter major sit, is, qui causam legitimam,
quare multitudini tantae interfuit, reddere non
potest, consilii seditiosi conscius judicabitur. Ut,
cum mille homines magistratui vel judici supplica-
tionem offerant, lex fortasse civilis nulla prohibet;
concursus tamen ille tumultus est seditiosus, quia
per unum vel duos homines idem fieri potuit. Mul-
titudo autem, quae concursum illicitum reddit, non

