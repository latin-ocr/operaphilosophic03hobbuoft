28 DE HOM1NE.

fflp, 1v‚ fieri solent homines insigniter sapientes, neque, nisi

m cui forte morbo vel prava constitutione organorum

’ animus laesus sit, insigniter stulti. Vocabula enim

sapientium quidem calculi sunt quibus computant;

stultorum autem nummi, aestimati impressione ali-

cujus nomine celebri, ut Aristotelis vel Ciceronis vel
Aquinatis, aliusve doctoris cujuscunque humani.

Res nominata est, quaecunque cogitari vel in ra-
tiocinatione considerari potest, sive alteri addi ad
conficiendam summam, vel alteri substrahi. Latini
rationes vocant libellos pecuniae computatae, et
computationem ipsam ratiocinationem, et id, quod
nos in rationibus appellamus item, illi nomen vocant.
Atque inde vox ratio extensa est ad facultatem
computandi in rebus caeteris. Graecis vocabulum
unum λόγος significat et sermonem et rationem3
non eo, quod putarent nullum esse sermonem sine
ratione, sed nullam rationem sine sermone. Actum
autem ratiocinandi dixerunt syllogismum, quae vox
significat consequentiae dicti unius *ad alterum con-
junctionem. Sed quia eaedem res in rationes in-
feruntur propter diversa accidentia, earum nomina,
ad diversitatem illam significandam, diversimodo
variari et torqueri solent.

Diversitas autem nominum ad quatuor capita
generalia reduci potest.

Primo, res aliqua in rationes ingredi potest ut
materia sive corpus, sub nomine viventis, sensibilis,
rationalis, calidi, frigidi, moti, quiescenti& quae
nomina significant materiam sive corpus.

Secundo, res aliqua intrare in rationes potest
propter accidens vel qualitatem, quam illi rei inesse
cogitamus; ut quia movetur, vel quanti-tatem habet,
vel quia calet, etc. Tum vero nomen ipsius rei

