224 DE clvrrA'rE.

cAP.xxvm illud illi non datum, sed relictum est, et illi soli;
m nec minus integrum, quam fuit ante civitatis insti-
etpraemiis- tutionem.

A definitione poenae deduco, primo, neque injurias
neque ultiones privatorum hominum proprie vocari
posse poenas3 quia non procedunt ab authoritate
civitatis.

Secundo, a summo imperante negligi, aut non
promoveri, civi poenam non esse; quia malum nul-
lum illi inflictum est, sed in statu, quem prius obti-
nuit, relinquitur illaesus.

Tertio, malum inflictum authoritate publica, nisi
publica antecedat condemnatio, nomen poenae non
habere, sed factum esse hostile ; quia factum, quod
punitur, probari et judicari prius debuit authoritate
publica.

Quarto, malum inflictum ab eo, qui summam
potestatem injuria usurpat, vel a quocunque sine
authoritate concessa a civitate, poenam non esse, sed
factum hostile; quia actiones ejus, qui injuria im-
perat, authorem non habent personam condemna-
tam, neque ergo habent authoritatem publicam.

Quinto, malum inflictum absque consilio cives
reformandi, poena non est, sed factum hostile ; quia
de essentia poenae est, ut terrore ejus cives ad obe-
dientiam conformentur.

Sexto, cum actionibus quibusdam consequentia
mala saepissime adhaereant naturaliter3 ut cum quis
vim alii inferens occiditur vel vulneratur; vel quan-
do quis ab actione aliqua illicita in morbum incidit:
malum illud, quanquam respectu authoris naturae
dici recte possit poena divina, non continetur tamen
nomine poenae respectu hominum; quia non inflic-

tum est authoritate civili.

