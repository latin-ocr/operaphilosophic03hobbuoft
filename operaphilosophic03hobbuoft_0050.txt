CAP. V.

Da ratione
et scientia.

38 DE HOMINE.

gica habuerunt. Quod autem attinet ad scientias
alias, illi qui non didicenmt principia ejus, nec
tantum in illis progressum fecerunt, ut viderint
quomodo generatae et acquisitae fuerint, ita ad eas
se habent ut pueri ad cognitionem generationis3
qui fratres suos et sorores non natos, sed in horto
repertos esse, credunt mulieribus.

Veruntamen, qui sine omni sunt scientia, sola
prudentia naturali nobiliore conditione sunt, quam
illi qui ratiocinando male, vel male ratiocinantibus
credendo, incidunt in regulas generales falsas et
absurdas. Causarum enim et regularum ignoratio
non tantos errores generat, quantos regulae et
causae falsae.

Animi humani lux est oratio perspicua, justis
definitionibus ante emuncta, ambiguitatibusque
purgata. Ratio est gressus ,· methodus ad scien-
tiam via est3 scientiae autem finis, bonum Imma-
num. Metaphorae autem et verba nihil significantia
aut ambigua, sunt ignes fatui ; in quibus qui ver-
satur, inter absurditates innumerabiles vagatur, quae
terminantur tandem in contentione, vel seditione,
vel contemptu.

Sicut experientia multa fit prudentia ; ita scien-
tia multa sapientia est. Verum ut differentia quae
inter illas est, manifestius appareat, supponamus
hominem aliquem qui habeat dexteritatem arma
sua tractandi naturaliter excellentem; alterum
autem qui dexteritatem quidem aequalem, sed ha-
beat praeterea armorum scientiam acquisitam, qua
quo modo et qua parte corporiS, in quacunque
positione, hostem offendere vel ab eo offendi pos-
sit, perfecte didicit. Horum duorum facultates ita
ad se invicem habent, sicut prudentia et sapientia;

