CAP. XLV.
s--7-ae

De daemonolo-
gia et reliquiis
aiiis religionum
ethnicarum.

452 nn REGNo TENEBRARUM.

Deo su0, et ministris ejus Mosi summisque sacer-
dotibus 'obedire3 atque ita unusquisque suo arbi-
trio vixisset in perniciem civitatis. Prima ergo
divinarum legum erat haec, ne deos gentium cole-
rent, sed unum illum Deum verum, qui ministrante
Mose leges illis condidit, regulasque, quibus inter
se concorditer viverent et ab hostibus se tutari
possent. Secunda autem lex erat, ne ipsi facerent
sibi imaginem, quam colerent. Idem enim crimen
est, rege deserto proprio, alium constituere, sive
suo sive aliorum arbitrio.

Loca Scripturae Sacrae, quae adducuntur pro ado-
ratione imaginum, vel pro erectione imaginis, sive
pictae sive sculptae, duo sunt; unum (Exod.xxxvii. 7),
quod cherubini erecti fuerunt super arcam Dei in
Sancto Sanctorum; alterum (Num. xxi. 9), quod
serpens aeneus Dei jussu erectus erat, ut in eum
aspicientes parcerentur. Praeterea, textus quidam
allegantur, ubi creaturas quasdam, propter relatio-
nem ad Deum, colere jubemur ut res sacras. Sed
antequam vim argumentorum talium examinem, ex·
plicandum est, quid significat vox cultus, et quid
imago et idolum.

Ostensum est capite vigesimo, quod honor nihil
aliud est quam potentiae alicujus aestimatio mag-
na; quodque aestimatio magna per comparationem
cognoscatur. Sed quia potentia nulla cum divina
comparari potest, ascribere Deo potentiam finitam,
injurium est. Cultus autem honor non est, sed
honoris, qui internus in corde est, signum exter-
num. Itaque precari alicui, jurare per aliquem,
obedire alicui vel sedulo servire, denique verba et ‚
facta omnia quae significant aut metum displicendi ὲ

aut voluntatem placendi, cultus est, sive verba illa ;

et facta sincera sive ficta sint.

 

