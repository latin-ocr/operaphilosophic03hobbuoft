 

nn nomme. 77

ministrandum sunt necessariae; item dignus divitiis,
qui scit illis bene uti.

Dignus etiam dicitur unusquisque ejus rei quam
meretur. Meritum autem dignitas nunquam dici-
tur; nam distinguuntur eo quod meritum praesup-
ponit jus ex promisso; dignitas non praesupponit
jus,

 

CAPUT XI.

DE VARIETATE MORUM .

PER mores intelligo hoc loco, non comedendi, ves-
tiendi, salutandi ritus, aliaque moralia parva, quae
docentur pueri; sed humani generis qualitates illas,
quibus pax conservatur et civitatis status confir-
matur.

Sciendum autem est vitae praesentis felicitatem
non consistere in tranquillitate sive requie animi.
Finis enim ultimus et Summum bonum, de quibus
loquuntur ethici veteres, locum in praesente vita
nullum habent. Neque is, cujus cupiditates ad finem
pervenerunt, vivere potest, magis quam is cujus
sensus et memoria perierunt. Felicitas progressus
perpetuus est ab una cupiditate ad alteram ; et
adeptio prioris cupiti ad adeptionem posterioris via
est. Causa hujus rei est, quod objectum cupiditatis
humanae non est ut eo semel et quasi ad momentum
temporis fruatur homo, sed ut fruitionem suam
securam in futurum reddat. Itaque actiones volun-
tariae non solum eo tendunt, ut bonum procurent,
sed etiam ut certum sibi in perpetuum faciant. Sed
non eadem via omnium procedunt actiones, propter

CAP. X.

*w-—d
De potentia, dig-
nitate. et honore.

