DE noman. ll

longam seriem cogitationum cohaereutium remi- eff, 11,
niscor somnians, quam alias; et quoniam vigilans θεῖ-..ἴω
absurditatem somniorum meorum saepe video,
somnians autem cogitationum mearum vigilantis
absurditates non video; satis persuasus sum vigi-
lantem me scire quod non somniem, quanquam
somnians videor mihi vigilare.

Quoniam autem somnia pro causa habent ali-
quarum partium corporis internarum intemperiem,
necesse est ut variae intemperies varia efficiant
somnia. Atque hinc est quod saepe accidit, ut illi,
qui cubantes algent, saepissime in somniis timeant,
videanturque sibi imagines videre terrificas ; motus
enim a cerebro ad partes alias corporis internas, et
ab illis ad cerebrum, est reciprocus. Hinc etiam
accidit, quod, sicut ira calorem efficit in partibus
aliquibus corporis, dum vigilamus3 ita etiam dum
dormimuS‚ nimius earundem partium calor efficiat
iram, excitetque in cerebro phantasma alicujus
hostis. Eodem modo, ut amor in vigilantibus
amorem efficit, et calorem in partibus corporis
aliquibus internis3 ita etiam earundem partium
calor in dormientibus imaginem efficit amoris,
Somnia denique et vigilantium phantasmata altera
alterius sunt inversa; nimirum, motu incipiente
dum vigilamus ab uno termino, et ab altero dum
somniamus.

Inter somnium et cogitationes vigilantium dis-
tinguere difficilimum tunc est, quando casu aliquo
factum est ut minime animadvertamus nos dor-
miisse3 id quod facile contingit illi, qui facinoris
alicuius facti vel faciendi conscius et sollicitus dor-
mit sine ‘circumstantiis exuendi vesteS, et eundi
cubitum3 ut qui in cathedra dormit sedens vel

 

