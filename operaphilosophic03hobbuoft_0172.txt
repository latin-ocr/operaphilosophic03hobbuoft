CAP. xxl.

ci dddd

160 DE clvl'rATn.

enim motui subjectum non est, non est obnoxium
impedimento. Quoties ergo dicunt, exempli causa,
via libera est, non significatur libertas υἱώ, sed via-
toris, Item, quando dicimus donum liberum est,
non rei datoe sed datoris libertatem intelligimus.
Etiam quando quis libere loqui dicitur, non sermo-
nis, sed loquentis libertas est. Liberum denique
arbitrium, non voluntatis libertas sed volentis est.

Metus et libertas simul consistere in eadem ac-
tione possunt, ut quando aliquis metu naufragii
bona sua in mare projicit3 nam libenter id facit,
potuitque, si noluisset, non facere ; libere ergo
fecit. Sic ille qui metu carceris debitum solvit,
libere solvit, quia liberum illi erat vel solvere vel
non solvere. Similiter actiones civium omnes,
quas metu legum faciunt, si non facere potuerunt,
liberae erant.

Etiam libertas et necessitas consistere simul
possunt. Nam aqua per fluminis alveum tum li-
bere tum necessitate naturae versus declivia move-
tur. Item actiones omnes voluntariae, quae sua na-
tura liberoe sunt, quia tamen causas habent,et causae
illae alias causas, et sic perpetuo usque ad causarum
omnium causam primam, nempe divinam volunta-
tem‚necessariae sunt; adeo ut illis, qui causarum om-
nium connexionem viderent, actionum omnium etiam
voluntariarum necessitas manifeste esset. Deus er-
go, qui videt et disponit omnia, necessitatem videt

omnium actionum a sua ipsius voluntate proficis· ι

centium. Homines enim, quanquam multa faciant
contra leges divinas, id est, multa quorum Deus non
est author, nullam tamen passionem,voluntatem, aut
appetitum habent, cujus causa prima et plena non
sit a voluntate Dei. Nisi enim voluntas Dei necessita-

