304 DE olver'rE CHRISTIANA.

mnxxxvn homo, scit tamen quae dicimus et facimus, Caete-
⁴ „mi rum verba illa Davidis non ponuntur ad naturae
etprophetis- divinae declarationem, sed ad voluntatis nostrae in
Deo honorando significationem. Videre enim et
andire sunt attributa honoris, et Deo attribui pos-
sunt. Sed si in propria et stricta significatione
sumerentur, a caeteris etiam partibus corporis hu-
mani argumenta similia sumi possent, tribuendi
Deo caeteras omnes actiones humanas; quarum
plurimae turpes sunt, et proinde attribuere illas
Deo contumelia maxima esset. Itaque vocem Dei
ad homines immediatam sumere oportet eo modo,
quicunque is sit, per quem facit Deus ut voluntas
sua intelligatur. Modi autem, quibus id facit,
multi sunt, et in Scripturis Sacris solis reperiundi.
Ad Adamum, Evam, et Cain loquutus est Deus
voce supernaturali. Quomodo loquutus est Deus
Abrahamo, antequam e patria sua venisset ad Si-
chem Cananaeorum, non dicitur3 tunc autem (Gen.
xii. 7) dicitur apparuisse ei. Unus ergo modus,
quo Deus praesentiam declaravit, erat apparitio
sive visio. Rursus, (Gen. xv. 1), verbum Domini
venit ad Abrahamum in visione, id est, signum ali-
quod illi apparuit praesentiae divinae. Deinde Domi-
nus (Gen. xviii. 1) apparuit Abrahamo in visione
trium angelorum; et Abimelecho (Gen. xx. 3) in
somnio; et ad Lot (Gen. xix. l) in apparitione
duorum angelorum ; et ad Hagar (Gen. xxi. 17) in
apparitione unius angeli. Iterum ad Abrahamum
(Gen. xxii. ll) in voce a coelo; et ad Isaac (Gen.
xxvi. 24) noctu in somnio ‚· et Jacob (Gen. xxviii.
12, et Gen. xxxii. l) in visione angelorum. Ad
Mosem (Exod. iii. 2) in visione flammae et rubo.
Etiam post aevum Mosis, ubi modus divinae loquu-

