CAP. xxl.

κ--Ὺ--ν

De libertate
civium.

164 DE CIVITATE.

ab illis primis, qui cum summum imperantem,
nempe regem suum, deposuissent, summam Romae
potestatem inter se diviserant. Lectione autem
librorum horum a Graecis et Latinis scriptorum
factum est, ut homines nostri, ab infantia opinion-
ibus illis innutriti, sub libertatis falsa specie habitum
tandem contraxerint tumultibus favendi, actiones
eorum qui summam habent potestatem reprehen-
dendi, et rursus reprehendendi reprehensores illos ;
idque cum tanti sanguinis effusione, ut vere possim,
puto, affirmare nunquam quicquam tam care emp-
tum esse, quam Graecorum Latinorumque linguas
emerunt partes hae mundi occidentales.

Ut veniamus jam ad eain quibus libertas civium
vera consistit, id est, ut dicamus quaenam illae ac-
tiones sunt quae, jussae ab eo qui summam habet
potestatem, possunt tamen sine injustitia praeter-
mitti; considerandum est, quaenam jura illa sint,
quae in civitate instituenda deponimus, sive, quod
idem est, quas libertates nobismet ipsis denegemus
tunc, quando omnium actionum simpliciter hominis
vel coetus quem summum facimus, authores nos
facimus singuli. In ipsa submissione consistit tum
obligatio, tum libertas, Itaque ex eadem submis-
sione obligationis et libertatis argumenta sumi
debent. Nulla enim tenetur obligatione quisquam,
quae a sui ipsius actione non procedat; cum per
naturam homines libertatem aequalem omnes ha-
bent. Quoniam autem argumenta illa vel ab ipsis
verbis, nempe, actionum omnium eju-s· hominis, cui
summam tribuimus potestatem, authorem me facio,
vel ab intentione ejus qui potestati summae se
submittit, quae intentio intelligitur a fine propter
quem se submittit, sumenda sunt; obligatio et lib-

