CAP. xxi.

bqr—A

De libertate
mvmm.

168 DE eivl'rA‘rE.

Si monarcha vel summam habens potestatem
coetus uni vel pluribus civibus privilegium, id est,
jus sive libertatem privatam concedat, qua con-
cessa salutem populi procurare non potest, conces-
sio illa invalida est, nisi simul apertis verbis summae
potestati renunciet, vel in alterum eam transferat.
Eo enim quod potuit, si voluisset, summae potestati
verbis perspicuis renunciasse, vel eam in alium
transtulisse, nec fecit, intelligendum est neque
renunciare. neque transferre voluisse ; et proinde
concessionem illam ab ignorantia profectam esse
repugnantiae inter concessum privilegium et potes-
tatem summam. Retinetur ergo potestas summa,
et per consequens jura omnia retinentur quae ad
exercitium ejus sunt necessaria ; qualia sunt potes-
tas belli et pacis, judiciorum, magistratuum et
ministrorum constitutio, et caetera quae capite de-
cimo octavo enumerantur.

Obligatio, quam cives habent erga eum qui sum-
mam habet potestatem, tam diu nec diutius perma-
nere intelligitur, quam manet potentia cives prote-
gendi. J us enim hominum seipsos protegendi na-
turale, quando a nemine alio protegi possunt, nullo
pacto extingui potest. Is enim, qui summam habet
potestatem, civitatis anima est, quae simul atque a
corpore separata est, membra motum ab illa amplius
non accipiunt. Obedientiae finis est protectio;
quam ubicunque quis viderit, sive in se sivein alio,
ad illam obedientiam ejus et conatum ad illam
conservandam applicat natura. Quanquam autem
potestas summa ex intentione instituentium immor-
talis sit, sua tamen natura non solum morti violentae
a bello externo subjecta est, sed etiam propter
ignorantiam et passiones hominum habet in se, ab

