90 DE HOMINE.

ρΑΡ, xu. Mundi materia informis deus habebatur, dictus

Dm Chaos. Coelum, terra, oceanus, planetae, ignis, venti,
totidem dii. Viri, faeminae, aves, crocodilus, vitulus,
canis, anguis, porrum, caepe, deificata. Omnia fere
loca daemonibus plena erant3 campestria Panibus et
Paniscis; silvae Faunis et Nymphis. Omnis fluvius
et fons daemonem habebat cognomen 3 unaquaeque
domus suum larem3 unusquisque homo suum ge-
nium. Plenum erat daemonibus infernum3 larvae,
lemures, umbrae mortuorum omnibus fere locis.
Etiam accidentibus divinitatem attribuerunt, tem-
pla aedificarunt, ut tempori, diei, nocti, paci, con-
cordiae, amori, contentioni, victoriae, virtuti, honori,
sanitati, rubigini, febri3 quae, cum optarent aut
metuerent, invocabant quasi impendentes capitibus
deos. Etiam ingenia propria invocabant, nomine
Musarum3 ignorantiam propriam, nomine Fortunae3
luxuriam propriam, nomine Cupidinis; iram pro-
priam, nomine Furiarum; pudenda propria, nomine
Priapi ; proprias denique pollutiones incubis et suc-
cubis imputaverunt. Adeo ut nihil esset, de quo
ut de persona poeta loqui potuit, quod ab illis aut
deus aut daemon non crederetur.

Iidem religionis gentium authores, cum religionis
fundamen tum animadvertissent esse causarum igno-
rationem, et inde innatum hominibus morem for-
tunas suas causis adscribendi nihil ad effectum atti-
nentibus, obtrudere ignorantibus ausi sunt pro
causis secundis secundos quosdam et ministrantes
deos, fecunditatem Veneri, artes Apollini, ingenium
Mercurio, ventos AEolo, aliosque effectus diis aliis
ascribentes. Adeo ut quot sunt rerum agendarum
genera, tot fere veteres ethnici habuere deos.

Etiam ad cultum divinum quem natura dictat,

