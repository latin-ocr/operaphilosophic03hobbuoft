CAP. XI.
-7——2

De varietate
morum.

84 DE HOMINE.

ideam naturae divinae animo concipere non possit.
Sicut enim homo, qui coecus natus est, etsi audierit
dicentes alios se ad ignem calefieri, ducaturque ad
eundem ignem ut et ipse calefiat3 facile cognoscet
esse aliquid eo loco, a quo ipse calefit, quemque
homines ignem vocant ; cui autem rei similis sit
imaginari, aut ideam igniS, qualem videntes habent,
habere non potest: ita homo, a contemplatione
ordinis rerum visibilium, earundem causam aliquam
esse, quem Deum appellant, certus est ς nec tamen
imaginem aut phantasma ejus inde aliquod animo
concipere potest,

Etiam, qui de rerum naturalium causis parum aut
nihil solliciti sunt, illis tamen metus quidem inest,
ortus ab eo ipso, quod an sit potentia aliqua necne,
qua juvari aut laedi possunt, ignorant; atque ab eo
metu proclives sunt ad suppositionem et fictionem
variarum potentiarum invisibilium, metuuntque sua
ipsorum phantasmata, invocantque in rebus adver-
sis, laudantque in prosperiS, et faciunt denique Deos.
Atque inde factum est ut homines a phantasmatibus
suis innumerabilibus innumerabiles creaverint sibi
Deos. Metus autem hic invisibilium semen est
ejus, quam quisque in seipso religionem, in illis au-
tem qui diverse metuunt coluntque, superstitionem -
vocant.

Religionis semen hoc, cum a pluribus animad-
versum fuerit, a quibusdam cultum et in leges for-
matum est, opinionesque de causis rerum futurarum
variae adinventae sunt, quibus putabant optime fieri
posse, ut alii servire sibi inducerentur.

