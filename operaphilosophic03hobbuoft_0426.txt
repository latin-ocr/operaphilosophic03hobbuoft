426 DE CIV1TATE CHRISTlANA.

Μηχωι, proceribus Galliae contra regem eorum Henricum

m tertium. Paucos puto esse principes, qui injusta et

ecdesiastica- incommoda haec esse non sentiant; sed illud non
sufficit, Debent enim decernere tandem an reges,
an subditi esse velint. Pluribus dominis servire
populus non potest. Sublevandum ergo est a regi-
bus suis, imperium in manibus propriis integrum
retinentibus, vel in manus Papae integrum tradenti-
bus ; ut illi, qui obedire parati sunt, in obedientia
sua protegantur. Distinctio enim imperii tempo-
ralis et spiritualis, verba mera sunt, et dividitur
imperium non minus periculose per admissionem
potestatis alterius indireetoe, quam directae.

Sed veniamus jam ad argumenta Bellarmini.
Quorum primum est; potestas civilis subjicitur
potestati spirituali .· ergo is qui supremam potes-
tatem habet spiritualem, jus habet imperandi in
principes temporales, et disponendi de eorum
temporalibus in ordine acl spiritualia. Quod ad
distinctionem attinet temporalium et spiritualium,
videamus in quo sensu fieri possit, ut dici possit
sine absurditate, potestatem temporalem potestati
spirituali subjectam esse. Cum dicimus enim po-
testatem potestati subditam esse, intelligendum est,
aut illum, qui unam habet, illi, qui habet alteram,
subditum esse, vel potestatem unam esse ad alte-
ram ut medium ad finem. Intelligere enim non
possumus, potestatem unam, sive jus unum in po-
testatem aliam, id est, jus aliud, potestatem vel jus
habere imperandi. Nam subjectio, imperium, jus,
et potestas accidentia sunt non potestatum, sed
personarum. Potestas quidem una alteri subordi-
nata esse potest, quemadmodum ars faciendi ephip-
pia arti equitandi subordinata esse potest. Etsi

