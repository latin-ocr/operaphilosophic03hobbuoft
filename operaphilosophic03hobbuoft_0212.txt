200 DE οινιΤΑΤΕ.

οΑΡ, xxv1, solis leges esse, quibus fuerunt declaratae. Itaque
Μ infantibus, mente captis, qui imperata intelligere
civilibus non possunt, neque quid sit justum et injustum
sciunt, neque pacta intelligunt, leges civiles non
ponuntur3 neque propterea illis, quibus, etsi haec
omnia intelligant, declaratae sive promulgatae non
sint, ita ut eas, si voluissent, cognoscere potuissent.
Considerandum ergo est, quae argumenta vel signa
ad legem promulgandam idonea censenda sint.
Primo, si lex ea talis sit, ut cives omnes sine
exceptione obliget, nec scripta sit ; dubium non est
quin lex naturae sit. Quod enim pro lege habere
debemus non propter dictamina aliorum hominum,
sed propter suam uniuscujusque rationem, consen·
tanea esse debet universaliter rationi humanae, et
per consequens lex naturalis est. Leges itaque
naturales publicatione, proclamatione, promulga-
tione non indigent ; ut quae in unico praecepto con-
tinentur, qaodcunque vultis ut faciant vobis leomi-
neS, id vos facite illis.
Secundo, si lex aliqua non omnes, sed certum
genus hominum vel certum hominem obliget, nec
sit scripta neque promulgata, lex naturae est. Etiam
§leges omnes non promulgatae, si obligent, leges
naturales sunt. t{ussa enim omnia homines obligant
vel quatenus homines, vel quatenus cives, vel non
omnino obligant. Itaque si publico ministro nego-
tium quodcunque imponat faciendum civitas sine
scripta regula, erit illi pro regula dictamen rationis,
legato quidem civitatis bonum, judici autem id quod
sibi aequum videbitur. Civitas enim et bonum sibi
et civibus aequum velle intelligitur.
Legibus naturae exceptis, de natura et essentia
legum aliarum omnium est ut promulgentur3 alio-

