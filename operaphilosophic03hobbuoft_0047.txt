 

ΒΕ nomme. 35

Quod si quem ita loquentem sentirem, non illum
errasse, sed absurde locutum esse dicerem.
Hominem caeteris animalibus praestare dixi ante,
eo quod cum de re quacunque cogitaverit, in ejus
rei consequentias inquirere et quomodo ea re uti
potest, aptus natus sit. Ejusdem praestantiae
gradum alium hic addo, quod per consequentias

verborum reperire potest regulas generales», quae
theoremata et aphorismi vocari solent3 id est,

computare potest non solum in numeris, sed etiam
in rebus aliis omnibus, quarum una alteri addi vel
auferri potest.

Sed privilegium hoc ab alio quodam temperatur.
Solius enim hominis privilegium est absurditas,
cui alia creatura nulla est obnoxia. Hominum
autem maxime obnoxii sunt illi qui vocari solent
philosophi. Id enim dictum est a Cicerone veris-
sime, nihil tam esse posse absurdum, quin inveniri
possit in libris philosophorum. Cujus rei ratio
manifesta est. Eorum enim nemo est, qui ratio-
cinationes suas a definitionibus ordiatur, sive expli-
cationibus nominum quibus usuri sunt. Methodus
enim haec geometrarum peculiaris est.

Conclusionum absurditas in caeteris scientiis de-
fectui methodi imputanda est ; propterea quod
ratiocinationes suas non incipiunt a definitionibus
nominum. Quasi numerare vellent, antequam
numeralium nominum valorem intelligerent. Atque
haec causa generalis est. Quoniam autem corpora
in rationes propter varias considerationes, sicut in
praecedente capite dictum est, inferuntur; multae
absurditates procedunt a defectu distinctionis inter
considerationes illas; unde fit ut nomina in pro-
positiones perperam connectantur.

n 2

cAP. V.
»ψ

De ntimo
ct scientis.

