188 DE elvl'rATE.

0Ap, xxw, bona, et in quas terras, civis vel civium numerus

s-—f-d
De civitatis sa-

quicunque exportabit, et quae importabit, definire.

onitate nutritiva Nam si unicuique in hac re suo ipsius arbitrio uti

et generativa.

permitteretur, non deessent qui lucri sui causa
hostibus ea venderent, quibus civitati nocere pos-
sent, eaque importarent quae civibus fortasse grata,
sed noxia vel saltem inutilia essent. Ad summam
ergo potestatem pertinet tum de locis tum de
materia negotiandi constituere.

Praeterea, cum civibus satis non sit proprios sibi
habere agros et certa bona, nisi et ea habeant quae
per mutuos contractus commutent, prout singulis
ad bene vivendum necessarium videbitur ; hoc
quoque in summae potestatis arbitrio est, quo modo
et forma contrahere debeant cives quando vendunt,
emunt, mutant, mutuo accipiunt et dant, locant,
et locandum sumunt, ut quae faciunt valida sint.

Atque haec de materia et distributione alimento-
rum publicorum, pro instituti operis modulo, dicta
sufficiant.

Per concoct-ionem intelligo bonorum omnium,
quae non illico consumenda sunt sed conservanda
ad alimentum futurum, reductionem ad aliquid
quod, cum tanti quidem sit, facilius a loco ad locum
transferri possit; ne civium motus necessariarum
rerum pondere impediatur, utque in omni loco
alimenta civis unusquisque habeat de suo. Hoc
autem praestare nihil potest, praeter ex auro et
argento monetam. Contingit enim per totum fere
terrarum orbem, duo haec, aurum et argentum, non
modo summe aestimari propter materiam ipsam, sed
esse etiam bonorum caeterorum omnium mensuram
commodissimam. Intra ipsam quidem civitatem
moneta cujuscunque materiae, modo signo publico

