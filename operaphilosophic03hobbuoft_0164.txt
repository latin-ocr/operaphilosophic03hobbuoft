CA P. XX.
*ηρ-κ
De dominio
paterno et
despotico.

152 DE CIVITATE.

dominium patris esse propter praestantiam sexus,
non recte dicitur. Neque enim mas foeminae tantum
aut viribus aut prudentia semper praestat, ut domi-
nium determinare possit sine bello. In civitatibus
obtinet jus civile. Itaque ubi mas regnat, ibi mari,
ubi foemina, ibi foeminae dominium tribuitur in filios
regios. Sed quaestio nunc est de jure dominii in
conditione naturali, ubi leges matrimoniales nullae
sunt praeter sexuum amorem mutuum et prolis cu-
ram naturaliter insitam, ubi pater et mater de do·-
minio in infantem aut pacto disponunt, aut omnino
non disponunt. Si ergo disponunt, per paetum id
faciunt, et dominium cujus sit a paeto indicatur.
Sic Amazones cum maribus vicinorum pacti sunt,
ut geniti pueri ad illos remitterentur, puellae apud
matres remanerent.

Sin paetum nullum interveniat, dominium matris
est. In conditione enim naturali, ubi leges matri-
moniales nullae extant, quis pater est ignoratur,
nisi indicante matre. A matris ergo arbitrio de-
pendet dominium ; ipsius ergo est. Rursus, infans
in potestate matris nascitur, ita ut penes illam sit
aut educare aut exponere vel interficere. Si ergo
alat, matri vitam debet infanS, et propterea illi prae
omnibus aliis obedire obligatur. Dominium ergo
matris est. Sin exponat illum mater, alius autem
repertum servet alatque, alentis dominium est.
Servati euim semper dominus est servator; quia
finis, propter quem alteri alteris se subjiciunt, con-
servatio est.

Si pater matris dominus sit, etiam infantis do-
minus est. Sin mater patris sit domina, ut fit
quando regina, summam habens potestatem, subdito

suo nubit, dominus infantis mater est, ut quae
domina est mariti sui.

