 

DE cwrrA‘rss. ' 205

persona civitatis, semper intelligendus est velle id eff, xxv1.

quod aequum est. Itaque, si sententiam aequam
non suggerant verba ipsa, leges naturales consu-
lendae sunt; alioqui, contra injuriam remedium ha-
beri non potest ; id quod contra voluntatem legisla-
toris supponendum est. Facultates in bono legis
interprete, id est, in bono judice requisitae, eaedem
non sunt quae requiruntur iu bono patrono vel advo-
eato, nempe, ut legum periti sint. J udex enim, sicut
de facto nisi a testibus nihil intelligere debet, ita de
jure nihil constituere debet, nisi quod leges scriptae
et civitatis constitutiones ante definierint: quae
legoe et constitutiones palam allegantur explican-
turque coram ipso in ipsa causae cognitione : unde
ita instruitur judex, ut quanquam peritiam legum
valde mediocrem habeat, satis tamen instructus esse
possit ad sententiam ferendam justitiae et aequitati
consentaneam.

Quae bonum faciunt judicem, haec sunt. Primo,
nt legem naturae praecipuam, nempe aequitatem in
controversis omnibus, bene intelligat; id quod a
multa librorum lectione non dependet, sed a boni-
tate facultatis rationaIiS, et a cujusque meditatione
propria3 quas illis adesse maxime praesumitur, qui
ad scientiam aequi et boni ingenio suo maxime fe·
rantur, et maximum meditandi habuere otium. Se·
cundo, ne divitiarum nimis cupidi sint. Tertio, ut
in causis cognoscendis possint metum, iram, odium,
amorem, misericordiam exuere. Quart0‚ ut pa-
tienter audire possint, diligenter animum adver-
tere, quae audierit memoria, retinere, disponere, et
applicare.

Divisio legum varia oet, propter varias scriptorum
methodos. In Justiniani Institutionibus legum ge-
nera enumerantur septem.

ι-Υ-κ

De legibus
civilibus.

