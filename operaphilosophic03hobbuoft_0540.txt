540 APPENDIX AD LEVIATHAN.

CAp, 11, B. Secta est numerus hominum sequentium

Μ unum eundemque in scientiis magistrum, quem
pro suo arbitrio sibi eligerunt. Ut autem secta a
sequendo, ita haeresis ab eligendo dicitur. Luci-
anus librum suum de magistro eligendo, homo qui-
dem blasphemus, sed bonus author liuguae Graecae,
scripsit περι ἁιρέσεως.

Α. Sectae quaenam erant, et quorum hominum?

B. Philosophorum ; nimirum Platonis, Aristo-
telis, Zenonis, Epicuri, et aliorum. Nominabantur
autem Academici, Peripatetici, Stoici, Epicurei;
quae sectae erant principales philosophorum Graeco-
rum, vel eorum qui se philosophos videri postula-
bant. Etsi enim haeresiarchas ipsos, Platonem,
Aristotelem, Zenonem, Epicurum, pro captu ethni-
corum vere philosophos fuisse puto, id est, veritatis
et virtutis studiosos, et propter eam rem nomina
eorum fere per totum orbem sapientiae gloria me-
rito floruisse3 sectatores tamen eorum philosophos
dicendos esse non puto; qui praeterquam quod
scirent quaenam fuerint magistrorum suorum sen-
tentiae, nihil intelligebant. Principia enim et ra·
tiocinationes, quibus eorum dogmata innitebantur,
nesciebant; neque quicquam ad philosophiae spe-
ciem in vita habuerunt, praeterquam quod tristes
incederent, barbam promitterent, et pallium tritum
amicirentur; homines alioqui avari, fastuosi, ira-
cundi, et amore civili alieni.

A. Nihilne ad definitionem haereseos pertinent
voces, quas omisisti, veritas et error,- quorum al·
ter omni dogmati adhaeret necessario ἓ

Β. Nihil omnino; haeresis enim solam denotat
sententiam declaratam, sive vera ea sit, sive falsa;
sive juxta, sive contra legem.

