CAP. Π.

De hoeresi.

548 APPEN mx An LEVIATHAN.

B. Lex naturalis aeterna, divina, et cordibus so-
lummodo inscripta est. Pauci autem sunt, qui in
sua ipsorum corda inspicere, et quae illic scripta
sunt sciunt legere. Itaque quae facienda, quae
fugienda sint, a legibus scriptis discunt; faciunt-
que et fugiunt, prout praevisis poenis videbitur sibi-
met ipsis utile vel damnosum. Praeterea si quid
factum sit contra legem naturalem, non id crimen
vocari solet, sed peccatum, idque sibi poenitentibus
statim condonandum existimant, nisi cum aliquo
damno civitatis vel proximi conjunctum sit: neque
tunc ulterius puniri se posse putant, quam ut pro
damno illato satisfaciant3 malitiam autem soli Deo
puniendam relinqui. Nam si peccator peccatorem
puniat peccati solius nomine, postquam legi satis-
factum sit, simile est belli civilis.

A. Quid, si quis atheus sit, nec sit lex scripta
quae modum poenae definiat, nonne punietur?

B. Punietur profecto, et gravissime. Sed prius
accusandus, audiendus, et damnandus est. Accu-
sari autem praeter dictum et factum, nihil potest.
Quibus autem factis arguetur atheismus? Quod-
nam enim factum audivisti unquam tam sceleratum
aut impium, cujus simile non commissum sit ali-
quando ab illis, qui non modo non putantur athei,
sed etiam professione tenus sunt Christiani? Non
ergo ex factis judicatur atheus. Dicto igitur aliquo,
sive prolato sive scripto, reus fieri, neque ullo alio
modo, potest; nempe, si directe negaverit Deum
esse.

A. Nonne atheus dicetur etiam is, qui dixerit
scripseritve id, ex quo Deum non esse necessario
sequitur?

B. Ita sane, si ipse, quando id dixit vel scripsit,
consequentiae talis necessitatem vidit. Nam si dic-

