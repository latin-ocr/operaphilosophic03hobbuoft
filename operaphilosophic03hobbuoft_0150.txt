CAP. xvm.

b—q-—ae
De jure ha-
bentium pote&
tatem summam
in civitate per
institutionem.

138 DE CIVITATE.

tendere etiam controversias de honore et ordine
civium, et potestatis summae coercione indigere.
Necessariae ergo sunt leges, quibus quis cuique honor
tribuendus sit in congressibus et alloquiis, defini-
atur. Itaque conferendi titulos, ordinesque civium
distinguendi, ejusdem summae potestatis jus est.
Atque haec sunt jura summam habentis potesta-
tem principalia3 ut ampliter hic demonstratum est,
et brevius demonstrari potuit unico hoc argumento.
Jura enim haec omnia quin civitatis sint, negabit
nemo. Civitas autem nisi per personam suam,
nempe, eum qui summam habet potestatem, neque
loqui neque agere potest. Sunt ergo jura haec
omnia illius, qui in civitate summam habet potes-
tatem, sive is homo sit, sive coetus hominum. Sunt
autem et alia jura ejusdem, sed minora, et in di-
versis civitatibus diversa, quibus tamen amissis
cives protegendi potentia non amittitur, et quae
transferri possunt ad cives privatos. Sed illa, quae
enumeravimus, jura majora transferri non possunt.
Jure enim militiae. amisso, jus judicandi propter
defectum potentiae frustra erit. J ure exigendi pe-
cuniam amisso, milites nulli erunt. J ure regulandi
doctrinas amisso, animabuntur cives superstitiosi ad
rebellionem a suis ipsorum phantasiis. Summatim,
si jurium dictorum quodlibet unum desit, caetera
cessabunt omnia, fietque divisio de qua Christus
ipse loquens dixit, regnum divisum in seipso stare
non potest. Nisi enim jurium horum divisio ante-
cedat, divisio populi in exercitus oppositos nulla
erit. Opinio docentium jura regni Anglicani divisa
esse inter regem, proceres, et coetum communium,
causa fuit belli quod sequutum est civilis; etiam
disputationes de quaestionibus politicis et theolo-

