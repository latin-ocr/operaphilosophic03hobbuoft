194 DE CIVITATE.

ρΛΡ, xxv, cue loqui et firme ratiocinari. Itaque illationes
*Ὗ* temerariae, quales sunt illationes ab authoritate li-

De consilio.

brorum, obscurae et ambiguae ; item dictiones meta-
phoricae, et quae passiones hominum excitare so-
lent3 cum officio consiliarii boni consistere non
possunt.

Tertio, quoniam,ut quis consilium civitati rectum
dare possit, non modo experientia multa, sed etiam
meditatione longa opus est 3 nec quae ad adminis-
trationem publicam necessaria sunt, omnia scire
quisquam praesumi debet; consiliarium bonum, nisi
circa res in quibus diu versatus fuerit et de quibus
diu cogitaverit, neminem esse praesumendum est.
Ad administrationem autem publicam scitu neces-
saria sunt, hominum, id est, materiae ex qua civitas

constituitur, ingenium, jura summae potestatis,

aequum, justum, honestum, et eorum contraria, quid
sint ; quae multam postulant, ut recte cognoscantur,
experientiam: item, quae sint tam suae, quam vici-
narum civitatum vireS‚ opes, praesidia, classes, et
opportunitates; etiam, qui socii, qui aditus, qui
affectus, quae factioneS, et quae agitent consilia.
Quarum rerum sine multorum simul hominum ob-
servationibus cognitio haberi non potest. Denique
cognita haec omnia, nisi recta adhibeatur ratiocina-
tio, inutilia sunt. Utile enim nescienti recte uti,
nihil est.

Quarto, ut quis in rebus maximi momenti civitati
consulat, vidisse debet civitatis archiva, foederum
vicinarum civitatum exemplaria, ministrorumque
ad civitates vicinas ad earum consilia exploran-
da emissorum literaS. Quae nemini praeter eos,
quos vult is qui summam habet potestatem, vi-
dere permissum est; ita ut, nisi qui ad consilium

