C A P . Χ Χ Χ Ι 11
⁹5—ae
De nurnero, an
tiquitate, scopo,
a11tl10ritate‚et in-
terpretibus libro-
rum sacrorum.

270 DE CIVITATE CHRISTIANA.

CAPUT XXXIII.

DE NUMBRO, ANTIQUITATE, SCOP0‚ AUTHORITATE, ET
INTERPRETIBUS LIBRORUM SACRORUM.

Libri Sacri illi sunt, qui pro vitae Christianae

, canone sive regula habendi sunt. Quoniam autem

vivendi regulae illis quibus praescribuntur, si illas
observare obligantur, leges sunt ; quaestio oritur de
legibus, per totum orbem Christianum, tum natu
ralibus tum civilibus, quanam authoritate leges
factae sint. Quanquam enim in Scriptura Sacra,
quas leges unusquisque rex sive coetus Christianus
constituere in dominio suo debeat, definitum non
sit; quas tamen constituere non debet, definitum
est. Cum autem ostensum sit supra, illos, qui sum-
mam habent in civitate sua potestatem, solos legis-
latores esse‚ sequitur libros illos solos canonicos,
id est, leges esse in unaquaque civitate, quae summi
imperantis authoritate latae sunt. Imperantium
omnium imperator Deus quidem est, et illi a civibus
praestanda est obedientia; quicquid in contrarium
jubeat rex terrenus. Sed de obedientia Deo prae·
standa controversia nulla est, sed quando et quid
loquutus sit Deus; id quod ab iis, quibus nulla
data est revelatio supernaturalis, sciri non potest,
nisi per rationem illam naturalem, qua pacis et jus-
titiae obtinendae eausa authoritati summarum po-
testatum sese submiserunt. Quare, nullos ego
libros pro Scriptura Sacra agnoscere debeo, praeter
eos quos sancivit Ecclesia Anglicana. Quinam au-
tem illi libri sint, non est opus hoc loco recensere.
Testamenti Veteris numerat J osephus viginti et
duos ε nempe, Mosis quinque, Prophetarum trede-

 

