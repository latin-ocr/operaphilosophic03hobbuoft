nn nomme. 95

cibuS, quis potentias invisibiles illas metuendas esse eff, Χῃ,
credet, quibus ille alios terrere vellet? m

Existimatio benet-olentiae tollitur, quando nou ⁶
gregis, sed sua bona quaerunt, id est, quando cre-
denda praedicant quae credi sibi, solis vel maxime,
utilia sunt ad potestatem vel divitias comparandas
A quibus enim rebus cuique bonum nascitur, eas res
agere censebitur non aliomm, sed sui ipsius causa.

Postrem0‚ quia unicum est revelationis divinae
testimonium operatio miraculorum, si quis, praeter
religionis receptae articulos, articulos novos intro-
ducere conabitur sine miraculo edito, fides illi, prae-
ter eam quam faciunt civitatis leges et consuetudi-
nes vel sanctitas fere miraculosa, nulla habebitur.
Sicut enim in rebus naturalibus vir prudens argu-
menta naturalia, ita in supernaturalibus signa
supernaturalia postulat.

Deficientis fidei causae modo dictae in sequenti- ·
bus exemplis perspicue apparebunt. Moses, qui
populum Israeliticum eduxerat ex AEgypto, dies
tantum quadraginta aberat, cum populus ille per
seditionem, relicto vero Deo qui paulo ante ipsos a
servitute exemerat, fabricatoque vitulo aureo, in
idololatriam AEgyptiorum relaberentur. Rursus
postquam Moses, Aaron, et generatio illa, quae mag-
nalia Dei viderat in deserto, mortui essent, surrexit
(Jud. ii. ΙΙ) generatio nova quae servivit Baal.
ltaque miraculis deficientibus, defecit fides.

Samuelis filii a patre judices in Bersabe consti-
tuti .(1 Sam. viii.)‚ quia injuste judicaverunt et do-
na acceperunt, populus IsraeliticuS, rejecto regno
Dei, regem more gentium poposcerunt. Itaque
deficiente rectorum sanctitate, una defecit fides
populi. Etiam quod ad Evangelii praedicationem

