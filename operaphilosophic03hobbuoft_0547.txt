APPEme AD LEle‘rHAN. 54'7

A. Ecclesiae ergo Anglicanae conditio qualis ho-
die cernitur, tum puritate doctrinae conditioni ec-
clesiae‚ quae erat tempore Constantini, aequalis est;
tum aequitate legum ecclesiasticarum, superior.
Iniquum euim videtur, ut homo, cujus fides suo
solius periculo sumitur, eo nomine puniatur quod
sit erronea, praesertim ab illis quibus alienus error
damnosus non est.

B. Errare, decipi, male sentire, natura sua cri-
men non est; nec, dum intra pectus continetur,
error fieri crimen potest. Nam q'uo indice accusa-
bitur, quo teste convincetur? Quomodo ergo ju-
dicabitur? At verba crimen esse possunt, et quibus
legislatores volunt poenis puniri sine injuria; et
quidem supplicio ultimo. Si blasphemia m regem

morte puniri potest, multo magis blasphemia in
Deum. Veruntamen aequitatis est, ut in tali lege
aperte definitum sit, tum quid sit crimen quod con-
demnatur, tum quis sit modus puniendi; eo fine
ut expectatione poenae malus a malefaciendo abs-
terreatur. Legitimae enim poenae finis non est irae
contra hominem satiatio, sed, ad commodum hu-
mani generis, injuriarum quantum fieri potest pre-
ventio; et iniqua est lex omniS, quae non ante
comminatur, quam ferit; et quantumvis summa-
rum potestatum in legibus condendis jus arbitra-
rium sit, arbitrarium tamen non estin sumendis
poenis quae non sint ante legibus definitae. Prae-
terea, lex nisi declarata sit et promulgata, ita ut
ignorationis excusatio omnis probabilis auferatur,
ne id quidem, quod contra legem factum est, recte
puniri aut crimen appellari potest.

A. Quod factum est contra legem naturalem,
nonne crimen est, et puniri potest, etiamsi nullus
legi adscriptus sit puniendi modus? Ν N ²

CAP. 11.
s———r—-1

hereti.

