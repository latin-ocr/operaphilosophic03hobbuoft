CA P . Χ [Α V .
b-r—-ae
De tenebris
spiritualibus
ab interpreta-
tione non recta
Scriptururum.

460 DE REGNO TENEBRARUM.

quam cum corporibus in resurrectione denuo uni-
rentur, mansurae essent3 putaruntque aliqui, quod
requiescebant sub altaribus. Sed ecclesiae Romanae
utilius tandem visum est, mansionem illis hanc aedj-
ficare purgatorii.

Consideremus jam loca Scripturae illa, quibus
maxime innituntur errores illi tres proxime supe-
riores. Argumentis enim Bellarmini, quibus pro-
bare conatus est regnum Dei esse ecclesiam ad-
ministratam a Pontifice Romano in hoc mundo,
responsum est ante, et demonstratum, regnum Dei
institutum sub Mose desiisse in electione regis
Sauli, et post illud tempus sacerdotem summum,
authoritate propria, regem Israelis nullum depo-
suisse. Id enim quod Athaliae fecit sacerdos sum—
mus, non jure suo fecit, sed jure regis Joashi,
Athaliae filii. Sed rex Solomon jure suo Abiatha-
rum deposuit sacerdotem summum, et in locum
ejus collocavit alium. Locus autem difficillimus
eorum quae adducuntur ad probandum quod reg-
num Dei in hoc mundo nunc existit, adducitur a
Beza, qui regnum Dei incepisse dicit a resurrec-
tione Christi, inde potestatem supremam ecclesias-
ticam, in civitatibus Christianis, civitatum illarum
presbyteriis asserens. Et notum est, presbyteria
illa in aliquibus locis reges suos excommunicasse3
et suprematum in religione non minus in illis locis
sibi arrogasse, quam eandem potestatem sibi attri-
buit universaliter Pontifex Romanus.

Verba quibus innititur, sunt, Marc. viii. 39:
Amen dico vobis, qnia sunt quidam de hic stan-
libus, qui non gustabunt mortem, donec videant
regnum Dei venien-s· in. virtute. Quibus verbis
grammatice acceptiS‚ significatur, vel aliquem ert

 

