538 APPENDIX AD LEVIATHAN.

debet, quod non e Scripturis Sacris deduci possit.
Sed utinam deductum fuisset. Nondum enim scio
quo sensu aliquid maximum vel magnum dici possit,
quod non sit corpus. Sed dic mihi, quaenam est
differentia inter gigni et procedere ,9

Β. Vide Matthaeum (i. 20), ubi angelus Jose-
phum alloquitur, dicens: Ne metuas accipere Ma-
rium umorem tuam: quod enim iu illa GENITUM
est, ex Spiritu Sancto est.

A. At illud, ex Spiritu Sancto est, nescio an
significat ex Spiritu Sancto genitum est, an ex
Spiritu Sancto procedit.

B. Locus hic Matthei pars est Evangelii ad
festum circumcisionis, ubi legitur in liturgia, sub
Eduardo Sexto latine edita, Quod iu illa genitum
est, a Spiritu Sancto profectum est ; et ab ecclesia
nostra ita vertitur ac si scriptum esset, a Spiritu
Sancto venit. Vides ergo quomodo locum illum
interpretata est ecclesia Anglicana, et opinor, recte.

A. Quid igitur? ⁴ Cum Spiritus Sanctus a Filio
procedat, ut est in symbolo, et Filius, ut in hoc textu,
procedat a Spiritu Sancto, et uterque genitu-5 dica-
tur, gigni et procedere omnino differre non viden·
tur. Quorsum verba illa distinxit ecclesia Romana?

B. Nescio. Scis autem Sphingem aenigmate
quondam fuisse populo formidabilem.

A. Quam distinctionem harum vocum faciunt
Patres ? .

B. Nullam quam ego vidi. Cyrillus dicit, ita
se habere Filium ad Spiritum Sanctum, ut Pater
ad Filium.

A. Videtur ergo Cyrillo Filium genuisse Spiritum
Sanctum, etsie rursus idem esse gigni et procedere.
Mihi vero satis perspicuum est Filium Dei genitum
esse a Deo, qui totam comprehendit Trinitatem.

