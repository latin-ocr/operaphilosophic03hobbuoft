CAP. XXX.

Dc officio sum-

ini imperantis.

250 DE CIVITATE.

tiam. Leges non necessariae aliae plerumque non
sunt quam laquei ad capiendam pecuniam3 quae, ubi
imperanti summo obeditur, superfluae sunt ; ubi non
obeditur, ad defensionem populi non sufficiunt.

Legis perspicuitas consistit non tam in ipsis
verbis, quam in causarum, propter quas lex lata
est, narratione perspicua. Inde enim legislatoris
voluntatem cognoscimus ; qua cognita, facilius in-
telligitur lex paucis quam multis verbis. Verba
enim omnia ambigua sunt ; multiplicando ergo
verba, multiplicatur ambiguitas. Praeterea, verbo-
rum diligentia nimia plerisque pro argumento acci-
pitur, quod si verba observant, legem non trans-
grediuntur ; unde multae oriuntur lites minime ne-
cessariae. Dum enim cogito, leges antiquae quam
brevi oratione scriptae fuerint, et ut gradatim cre-
verint ; videre mihi videor certamen quoddam inter
legum scriptores et advocatos3 ubi illi hos circum-
scribere, hi illos declinare student ; et vincunt ad-
vocati. Officium ergo est legislatorum, id est,
summe imperantium, causas uniuscujusque legis
perspicue scribere, legesque ipsas breves, sed verbis
propriis facere, quantum possunt.

Summi imperantis etiam est, poenas et praemia
recte dispensare. Cum autem poenarum finis ultio
non sit et exoneratio bilis, sed peccantis ipsius aut,
exemplo ejus, aliorum emendati03 illis criminibus
poenae maximae constituendae sunt, quae civitati
sunt damnosissima; qualia sunt ea, quae ab odio
regiminis ; quae a contemptu justitiae oriuntur; quae
multitudinem irritant ; et quae nisi punita sint, vi-
deri possunt a regente approbari. Indignatio enim
populum non in actores tantum, sed etiam in au-
thores injustitiae manifeste incitat; et in potentiam

