I
ε
ἒ
’β
r»
,¹
I

 

nn clvl'rA‘rE. 137

imperium Romanum late expansum, nos etiam olim
pars fuimus.

Nono, summae potestatis etiam est jus judicandi,
id est, causas omnes tum juris tum facti cognoscen-
di, et controversias omnes decidendi. Nam alioqui
civibus ab injuriis mutuis protectio nulla esset, et
leges de meo et tuo frustra essent, manerentque
homines in conditione belli omnium contra omnes.

Decimo, ejusdem summae potestatis est cum aliis
civitatibus bellum et pacem facere suo arbitrio, id
est, judicare utrum bono an malo civitatis bellum
futurum sit necne, quantaeque copiae comparandae,
et quomodo a civibus alendae sint. Civium enim
tutela ab exercitibus dependet, exercituum robur a
civitatis unitate, civitatis unitas ab unica summam
habentis potestatem persona. Etiam militiae jus,
etiam solum, summa est potestas ; quia jus in
milites est jus in potentiam totius civitatis.

· Undecimo, ejusdem potestatis est consiliarios,
magistratus, ministrosque omnes tam pacis quam
belli eligendi jus. Cui enim pacis et defensionis
procurandae imponitur onus, eidem jus conceditur
mediis, quibus se exoneret, pro arbitrio suo utendi.

Duodecimo, ejusdem potestatis jus est praemia,
ut divitias honoresque, bene merentibus tribuendi,
et transgressoribus poenas legibus praefinitas in-
fligendi: vel si poena lege statuta non sit, faciendi
leges poenales, quae sibi ad excitandos et terrendos
improbos videbuntur commodissimae.

Postremo, si cogitemus quanti unusquisque se
aestimat quantumque ab aliis sibi honoris deferri
cupit, quibus ipse tantundem tribuere indignum
putat, unde simultates, factioneS, et bellum denique
nasci solet ; fatebimur ad civitatis dissolutionem

CAP. XVIII.
*qa—d
De jure ha„
bentium potes-
tatem summam
in civitate per
iustitutionem.

