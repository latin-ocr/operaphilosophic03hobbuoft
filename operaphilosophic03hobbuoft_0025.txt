nn ΗοΜῐΝΕ. 13

Ab ignoratione hac distinctionis somniorum
aliorumque phantasmatum vividorum a visione et
sensione‚ maxima ex parte orta est antiquorum
Gentilium religio, satyraS, faunos, nymphaS, et
similia colentium spectra; hodieque opinio, quam
habent populi rudes, de lamiis et lemuribus, et de
potentia sorcilegorum. Nam etsi sorcilegiam po-
tentiam aliquam realem esse non putem, puto
tamen sorcilegos puniri jure posse, cum mala faci-
nora et facere posse credant, et conentur quantum
possunt. Sed ipsum sorcilegium ego non tam
potentiam veram esse credo, aut artem, aut scien-
tiam, quam religionem ipsis peculiarem. Quod
autem ad lemures et spiritus ambulantes attinet,
opinio, quae de illis hactenus valuit, de industria,
puto, tradita fuit vel non confutata ad usum exor-
cismorum, et signationum signo crucis, et 'aquae
benedictae, aliarumque similium inventionum ho-
minum spiritualium sustinendum. Dubium tamen
non est, quin phantasmata supernaturalia fieri pos-
sint a Deo; quod tamen id ita saepe facit, ut
timenda sint magis quam cessatio mutatiove na-
turae, quam Deus etiam sistere vel mutare potest,
fidei Christianae articulus non est; sed homines
improbi, ex eo quod Deus potest omnia, etiam
omnia dicere audent quae sibi utilia fore ducunt,
etsi falsa esse putent. Sapientis autem est non
ulterius illis credere, quam recta ratio ea, quae
dicunt, facit videri credibilia. Si metus hic spec-
ttorum sublatus esset, simulque prognostica a
somniis, aliaque multa, quae inde dependent et
quibus homines ambitiosi astutique populo simplici
abutuntur, cives in omni civitate ad obedientiam
multo magis eruditi essent, quam nunc sunt.

cAP. 11.
ῸὛ-κ

De imaginatione»

