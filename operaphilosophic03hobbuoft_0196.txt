184 DE clvi'rA‘rE.

CAp, xxm, potestate cura imponitur judicia exequendi, jussa

x——faq
De potesta·

tis summm mi-
nistris publicis.

summaepotestatis publicandi, tumultus supprimendi,
malefactores capiendi, et incarcerandi ; aliarumque
rerum ad conservationem pacis pertinentium. Hu-
jusmodi enim actiones civitatis actiones sunt, ipsique
ministri hujusmodi corporis humani manibus com-
parandi sunt.

Foris ministri publici sunt illi, qui personas mo·
narcharum suorum vel summorum coetuum reprae·
sentant ad civitates externas3 quales sunt legati,
nuntii, agentes, et heraldi, authoritate publica de
negotio publico missi. Qui autem ad civitates
externas a civitatis suae, seditione laborantis, fac-
tione aliqua legantur, quanquam recepti sint, neque
ministri publici neque privati sunt; quia civitate
missi non sunt. Etiam legatus a principe ad princi-
pem, congratulandi vel condolendi vel in festivitate
aliqua assistendi causa missus, etsi authoritatem
habeat publicam, quia tamen negotium privatum
est, minister publicus non est. Neque minister
publicus is est, qui ad externas civitates mittitur
consilia eorum explorandi causa. Quanquam enim
tum authoritas tum negotium publicum sit, quia
tamen personam civitatis non gerit, minister priva-
tus est; et corporis humani oculo comparari potest.
Consiliarius autem, si sine imperio et jurisdictione
de rebus arduis et publicis habenti potestatem
summam consilium tantum dandi jus habeat, minis-
ter publicus non est; neque vero consiliariorum
coetus ipse. Consilium enim imperanti summo co-
ram ipso datur3 personam autem ejus coram ipso
repraesentare nemo potest. Neque in coetu ipso
summam habente potestatem, ullus homo singularis
est minister publicus; quia nemo eorum coetus
ipsius personam in coetu ipso repraesentare potest.

