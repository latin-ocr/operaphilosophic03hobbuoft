CAP. XLII.
κ-Ὺ-..ο

De potestate
ecclesiastica.

404 DE ‹31v1'rA'rE CHRISTIANA.

Quanquam quae hactenus dicta sunt, satis per-
spicua videantur, et potestati ecclesiastica} regibus
Christianis asserendae sufficiunt ; quia tamen potes-
tatem illam in omnibus civitatibus pontifices Ro-
mani sibi arrogant, et Cardinalis Bellarminus in
controversia de Summo Pontrfiee, jus pontificium,
quantum possibile est, propugnavit; fundamenta
et argumentorum ejus robur breviter examinare
necessarium esse duxi.

Librorum· quinque, quos dehac re scripsit, primus
tres continet quaestiones ε unam, specierum regimi-
nis trium, monarchice, (tristocratioe, democratia,
quaenam sit optima. Concludit autem nullam ha-
rum optimam esse, sed quartam, ab his mixtam.
Secundam, quaenam harum regendae ecclesiae sit
optima; et sententiam fert pro mixta, sed quae
magis participaret de monarchia. Tertiam, utrum in
hac monarchia mixta, monarchae locum haberet
Sanctus Petrus. Quod ad primam conclusionem
attinet, satis (cap. xvnl. supra) demonstratum est,
quod in omni forma civitatis, cui obedire homines
obligari possunt, imperium summum simplex et
absolutum, non mixtum sit. In monarchia enim
unus homo totius civitatis potestatem habet, et
proinde quamcunque alius potestatem adeptus sit,
eam adeptus est jure illius, et quamdiu illi videbi·
tur possidebit, et in illius nomine potestate sua uti
debet. Etiam in aristocratia et democratia unicum
esse coetum supremum, eumque eandem habere po-
testatem quam habet in monarchia monarcha3 et
proinde, non mixtum imperium, sed absolutum.
Praeterea manifestum est, si monarchia aliqua mixta
dici posset, etiam monarcha aliquis dici posset mix-
tuS. Hoc autem absurdum est. De tribus autem

