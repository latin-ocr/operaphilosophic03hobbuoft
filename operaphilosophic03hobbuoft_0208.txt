196 DE clvi‘rA'rE.

CAP. xxv. quaereret, praesertim si in coetu esse crederet qui

κ-Ὓᾰ

De consilio.

ipsi malum optarent. Etsi ergo multorum consi-
lium consilio paucorum anteferendum sit, tunc ta-
men tantum anteferendum est, quando consilia sin-
guli sua seorsim explicant. In deliberationibus
enim simile aliquid video ejus quod fit in ludo
pilae ; ubi optime facit, qui secundis utitur proprias
habentibus stationes; deinde, qui propriae confi-
dens peritiae, solus sine secundis ludit. Sed is, qui
in rebus propriis agendis a formato consiliariorum
coetu circumfertur, ubi partes dissentientes mutuo
se impediunt, pessime omnium facit ; similisque est
lusori, qui in machina aliqua rotulis imposita, gravi
quidem ipsa, tardiore autem propter judicia eorum,

qui illam huc et illuc movent, discrepantia, ad pilam -
admovetur.

 

 

CAPUT XXVI.

DE LEGIBUS CIVILIBUS.

SICUT leges natura> illae sunt, quibus obedire te-
nemur quatenus homines ; ita leges civile-s· eae sunt,
quibus tenemur obedire quatenus cives. De qui-
bus, non quaenam illae sint in hac vel illa civitate,
sed lex civilis quid sit considerandum est. Scio in
civitatibus, quae civitati Romanae subditae olim
erant, leges civiles plerumque dici civitatis Romanae
leges antiquas. De illis disputare huj-us instituti
non est, sed (quod fecerunt Plato, Aristoteles,
Cicero, aliique multi, qui juris peritiam tamen pro-
fessi non sunt) generaliter de lege.

Manifestum autem est legem consilium non esse,
sed imperatum; quod, ut in praecedente capite die-
tum est, a consilio differt,

