CAP. XIV.
κ-Ὓῂκ
De duabus pri-
mis legibus na-
turalibus, et de

contractibus.

106 DE ΗοΜΙΝΕ.

autem prolata esse de tempore praesente vel prae-
terito, ut do, dedi, concedO, concessi. Nam si de
futuro sunt, ut dabo, concedam, continent quidem
transferendi juris promissionem, sed nondum quic·
(1113111 transferunt.

Contractus signa, per consequens interdum sunt
consequentiae verborum, interdum consequentiae
silentii, interdum consequentiae actionum, interdum
etiam consequentiae omissionum. In universum
autem signum contractus per consequens, est quic-
quid contrahentis voluntatem contrahendi satis
indicat.

Verba sola, si de futuro sunt, donationis signum
idoneum non sunt. Nam verba haec, cras dabo,
significant nondum dedisse, et proinde jus nondum
translatum esse, sed manere. Sin de praesenti vel
praeterito sint, ut do vel dedi habendum cras, tunc
jus crastinum recte transfertur, idque vi verborum,
etsi voluntatis signum aliud nullum sit. Magna
enim differentia est inter volo hoc tuum esse cras,
et cras tibi hoe dabo. Nam illic. τοῖο, praesentem
et certam voluntatem: hic futuram, id est incer-
tam, id est nullam, indicat; quia voluntatis suae
crastinae dominus nemo est. Illic ergo jus de
praesente debet intelligi.

Athlotheta, in certamine cursus, pervenienti ad
metam primo praemium promittit verbis de futuro;
debitum tamen illi praemium est, quamquam gratis
datum, quia, nisi id voluisset athlotheta, illos ad
certamen non invitasset.

In contractibus etiam jus transit per verba de
futuro, nempe ubi translatio juris mutua est. Nam
qui promisit, ideo transferre jus suum velle intelli-
gitur, quia bonum, propter quod promisit, Jam ac-

